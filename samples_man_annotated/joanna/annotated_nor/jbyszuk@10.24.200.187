<?xml version="1.0" encoding="UTF-8"?>
<samples n="NOR0001">
    <sample><p n="NOR0001131"><said direct="False">Per sad og saa sig om, af og til gled hans Øine henover hende, men altid usikkert; han begreb øiensynligt ikke Situationen. Og tilslut blev han hende saa komisk, at hun reiste sig leende og raabte: </said><said direct="True">«Kom Per! – lad os løbe!»</said></p>
<p n="NOR0001132"><said direct="False">Snart løb de, snart gik de Fod for Fod; hans tunge Søstøvler gjorde et bredt Mærke i Sandet, og hendes smaa Damestøvler tog sig saa snurrigt ud ved Siden, at de maatte vende sig og le. De legte og lo som Barn uden at mærke, at de vare voxne, og Per maatte love, at holde op med at tygge Tobak. Og langsmed den bugtede Strand lige ved Randen af det store friske Hav feirede de sin Livsfest – disse unge Hjerter, mens Brændingen rullede med smaa krumme Bølger, der tindrede i det klare Solskin. –</said></p>
<p n="NOR0001133"><said direct="False">– Fyrforvalteren havde netop fuldført et Brev til sin Broder. Det var et af disse kjedsommelige Forretningsbreve med indlagte Vexelblanketter. Aldrig kunde han lære, hvor han skulde anbringe sit Navn paa disse utaalelige, langagtige Papirer. Men – underlig nok! – Broderen sagde bestandig, at det var ganske rigtigt, og Christian Fredrik var uhyre nøje paa det i slige Ting. Nu var da Brevet afsendt, og den gamle Herre aandede lettere, medens han stod ved Vinduet og saa udover. Da opdagede han to Skikkelser, som gik nordover mod Sandsletten. Halvt i Tanker flyttede han hen til det andet Vindu og rettede den store Kikkert.</said></p>
<p n="NOR0001134"><said direct="True">«Hm! –»</said><said direct="False"> sagde han, «er de nu der igjen!»</said></p>
        <p n="NOR0001135"><said direct="False">Pludselig reiste han sig: </said><said direct="True">«Hvad behager? – Jeg tror saagu, hun er gal!»</said></p>
<p n="NOR0001136"><said direct="False">Legationssekretæren bøiede sig igjen ned til Kikkerten og kastede sin Cigarette. Jo, ganske rigtigt! – det var hans egen Madeleine om Halsen paa Vente-Per.</said></p>
<p n="NOR0001137"><said direct="False">Han gned ivrigt Glassene med sit Lommetørklæde. Se saa! – der gik de da ordentligt ved Siden af hinanden. De vare indimellem Marehalmen; nu gik de ind i en stor Tue og blev borte. Han rettede betænksomt Kikkerten mod den anden Kant af Tuen og ventede.</said></p>
<p n="NOR0001138"><said direct="True">«Nu da?»</said><said direct="False"> sagde han og gned atter Glasset. De vare endnu ikke komne frem igjen. Der gik et Par Minutter, Fyrforvalteren blev ganske nervøs. Endelig saa han en Skikkelse reise sig, derpaa den anden. Kikkerten var udmærket, og den gamle Kavaller forstod Situationen ligesaa godt, somom han havde siddet i Marehalmen.</said></p>
        <p n="NOR0001139"><said direct="True">«Naa – naa – ikke værre!»</said><said direct="False"> mumlede han; </said><said direct="True">«men det kan blive slemt nok. Det er vel bedst, hun kommer til Byen.»</said></p>
<p n="NOR0001140"><said direct="False">– Ved Middagsbordet sagde han altsaa:</said></p>
<p n="NOR0001141"><said direct="True">«Du ved, Madeleine! – der har længe været Tale om, at du skulde være nogen Tid paa Sandsgaard –»</said></p>
<p n="NOR0001142"><said direct="True">«Aa nei – Pappa! –»</said><said direct="False"> afbrød Madeleine og saa bønligt paa ham.</said></p>
<p n="NOR0001143"><said direct="True">«Jo – Barn! det er paatide nu – mener jeg –»</said><said direct="False">; – der var en usædvanlig Bestemthed i hans Tone.</said></p>
<p n="NOR0001144"><said direct="False">Madeleine fik en Anelse om, at han vidste det hele, og med en Gang stod det for hende, hvad det dog igrunden var for en besynderlig Formiddag, hun havde tilbragt. Naar hun sad heroppe i den elegante Stue, lige overfor Faderen, der var saa fin og statelig, tog baade Per og Stranden og alt, hvad dertil hørte, sig ganske anderledes ud. Og istedetfor den freidige Tilstaaelse, hun havde øvet sig paa, da hun gik hjemover, slog hun nu Øinene ned og blev blussende rød.</said></p>
<p n="NOR0001145"><said direct="False">Dermed var Sagen afgjort. Madeleine var glad over, at Faderen ikke lagde Mærke til hendes Forvirring. Og Legationssekretæren var lykkelig, fordi han slap nøiere at drøfte dette Emne med sin Datter. Thi den gamle Herre havde just ikke sin stærkeste Side i dette Kapitel.</said></p>
<p n="NOR0001146"><said direct="False">Den næste Dag red han altsaa til Byen.</said></p>
<p n="NOR0001147"><said direct="True">«Avoir – avant – avu – saa var det! – avoir – avant – avu – det er rigtigt – Gutten min! – avoir – avant.»</said><said direct="False"> –</said></p>
<p n="NOR0001148"><said direct="False">Nu vidste hele Klassen, at Adjunkten var falden i Tanker. Han gik med lange Skridt op og ned paa Gulvet med halvlukkede Øine, af og til gestikulerende, medens han gjentog og gjentog det mishandlede Hjælpeverbum.</said></p>
<p n="NOR0001149"><said direct="False">Paa de øverste Bænke begyndte man at fnise; paa de nederste, hvor man ikke havde saa fint Øre for de franske Verber, lo man med for Selskabs Skyld. Men den ulykkelige, som blev examineret, sad og skalv for, at Adjunkten tilslut skulde mærke, hvad det var for en underlig Konjugation.</said></p>
<p n="NOR0001150"><said direct="False">Denne ulykkelige var Gabriel Garman – yngste Søn af Firmaet; han var en lang, smekker Gut paa femten, sexten Aar med et fint Ansigt, stor Næse og en rank Holdning.</said></p>
<p n="NOR0001151"><said direct="False">Gabriel sad i den nederste Halvdel af Klassen, hvilket var en stor Skam – mente Lærerne –, thi han havde gode Anlæg. Men det var en underlig, vrang Gut; i enkelte Retninger – f. Ex. Regning og tildels Mathematik – udmærkede han sig; men i de vigtigste Fag – Græsk og Latin – var han næsten umulig at drive frem, og Gabriel var bestemt for Studering.</said></p>
        <p n="NOR0001152"><said direct="False">Da den almindelige Munterhed i Klassen brød ud i forskjellige halvkvalte Lyd, vendte omsider Adjunkten tilbage fra sine dybsindige Drømmerier. Men da han igjen tog fat paa Bogen, for at gaa videre i Examinationen vilde Ulykken, at han endnu engang gjentog: – </said><said direct="True">«avoir – avant! –»</said><said direct="False"> han for iveiret – avu!» skreg han i den høieste Discant – </said><said direct="True">«aa, du Kamel! – kan du endnu ikke dit avoir! – hvad skal der vel blive af dig?»</said></p>
<p n="NOR0001153"><said direct="True">«Kjøbmand»</said><said direct="False"> svarede Gabriel kort.</said></p>
<p n="NOR0001154"><said direct="True">«Hvad siger du! – svarer du din Lærer! – bruger du Mund! – jeg skal lære dig! – hvor er Protokollen? –»</said><said direct="False"> og med lange Skridt for han op paa Kathederet, dukkede ned i Pulten og rodede omkring.</said></p>
<p n="NOR0001155"><said direct="False">Idetsamme gik Døren til Gangen op, og et besynderligt lidet skolemæssigt Hoved stak ind – langt, amerikansk Bukkeskjæg, rød Næse og blaa Sømandshue.</said></p>
        <p n="NOR0001156"><said direct="True">«Master Gabriel –»</said><said direct="False"> sagde Hovedet med en halvdrukken Stemme, </said><said direct="True">«Master Gabriel! – er du her? – aa sidder du der – poor boy! – tvi Fan for en Luft! jeg vilde bare indom og sige dig, at du maa komme ned paa Værftet, naar du slipper af Skolen, – vi begynder paa Huden –»</said></p>
        <p n="NOR0001157"><said direct="False">Længer kom han ikke; thi ved Synet af den langbente Adjunkt, der steg ned af Kathederet forfærdet over denne Forstyrrelse af Skolefreden, standsede Hovedet i sin Tale og med et hjerteligt: </said><said direct="True">«Gudsbitterdød– for et Spøgelse!»</said><said direct="False"> forsvandt det og Døren lukkedes.</said></p>
<p n="NOR0001158"><said direct="False">Der skulde ikke saa meget til for at bringe de unge Mennesker i Latter, og da idetsamme Pedellens Klokke forkyndte, at Timen var forbi, brød den hele Klasse op, medens Adjunkten skummende af Raseri løb, for at klage til Rektor.</said></p>
<p n="NOR0001159"><said direct="False">Gabriel skyndte sig ogsaa ud af Skolen saa fort han kunde, for at indhente sin Ven, der havde forstyrret Skolefreden. Men han var allerede forsvunden, – formodentlig var han gaaet ned i Byen, for at styrke sig.</said></p>
<p n="NOR0001160"><said direct="False">Det var Skibsbygmester Tom Robson, som han hed efter sin Hjemkomst fra Amerika. Egentlig hed han Thomas Robertsen, da han reiste hjemmefra; men det blev forandret i Amerika, og nu beholdt han det som det var.</said></p>
<p n="NOR0001161"><said direct="False">Tom Robson var den flinkeste Bygmester paa Vestkysten; men han drak; saaat den, der skulde bruge ham, maatte føre streng Kommando og alligevel have megen Taalmodighed. For Garman &amp; Worse havde han bygget flere Gange; men det Skib, som nu stod paa Stabelen ude i Sandsgaard, skulde dog blive hans Mesterstykke. Det var det største Fartøi, som endnu var bygget i Byen – paa en 450 Læster, og Konsul Garman havde givet Ordre til, at der ikke skulde spares paa nogen Ting, – det skulde blive en Mønsterskude.</said></p>
<p n="NOR0001162"><said direct="False">Derfor drak Tom bare af og til – ved de større Afsnit i Arbeidet; saaledes idag, da han var kommen saa vidt, at man kunde begynde at lægge Plankehuden paa Spanterne.</said></p>
<p n="NOR0001163"><said direct="False">Da Gabriel ikke fandt sin Ven og heller ikke saa noget til Vognen fra Sandsgaard, som pleide at holde udenfor Skolen, tog han paa Hjemveien tilfods – udover den lange Allee, som førte til Firmaets Eiendom. Det var en god halv Times Gang, og mens han vandrede afsted slæbende det tunge Læs af forhadte Bøger, gik Gutten i bitre Tanker.</said></p>
<p n="NOR0001164"><said direct="False">Hver Dag, naar han kom fra Skolen, mødte han de yngre af Kontorfolkene, som spiste i Byen; de saa trætte og tildels luvslidte ud; men alligevel misundte han dem. De fik sidde og arbeide den hele dag i Kontoret – den store Helligdom, hvor han, som dog var Husets Søn, ikke havde noget at sige eller gjøre. Han maatte indskrænke sin Virksomhed til Værftet, hvor der var hundrede Smuthuller, og hvor Konsulen sjeldent kom om Eftermiddagen. Derfor var ogsaa det store Skib hans Stolthed og Fryd; han krøb omkring baade udenbords og indenbords – oppe og nede – iagttagende hver Planke og hver Nagle, som blev slaaet i.</said></p>
<p n="NOR0001165"><said direct="False">Tilslut havde han erhvervet sig adskilligt Skjøn paa Skibsbyggeriet, og i Tom Robson, Anders Begmand og de andre smaa rundryggede Skibstømmermænd havde han erhvervet sig gode Venner.</said></p>
<p n="NOR0001166"><said direct="False">Det skulde blive det stolteste Skib i Byen, og hvergang han tænkte paa det, glemte han næsten sin Byrde af Græsk og Latin. Af halvtforstaaede Samtaler hjemme i Huset vidste Gabriel, at der havde været adskillig Uenighed mellem Faderen og Morten – den ældste Søn, som var optaget i Firmaet, dengang der fra først af var Tale om at bygge Skibet.</said></p>
<p n="NOR0001167"><said direct="False">Morten vilde, at man heller – enten alene eller sammen med et Par andre Firmaer i Byen skulde kjøbe et Jerndampskib i England. Han paastod nemlig, at den Tid ikke kunde være fjern, da Seilskibene maatte ligge aldeles under for Dampskibene.</said></p>
        <p n="NOR0001168"><said direct="False">Men den Gamle holdt principielt paa Seilskibene; og desuden var det ham en utaalelig Tanke, at Garman &amp; Worse skulde gaa i Kompagniskab med disse Grosserere fra igaar derinde i Byen.</said></p>
        <p n="NOR0001169"><said direct="False">Altsaa blev det som Chefen vilde; Skibet blev bygget af egne Materialer, paa Firmaets eget Skibsværft, af Husets egne Arbeidsfolk, der i Slægtled havde havt sit Arbeide hos Garman &amp; Worse.</said></p>
<p n="NOR0001170"><said direct="False">Da Gabriel kom saa langt, at han kunde se ned i den Bugt af Søen, hvor Sandsgaardeiendommene laa, var derfor Skibet det første, han saa efter.</said></p>
<p n="NOR0001171"><said direct="False">Der stod det nedenfor Hovedbygningen paa Værftet med de stærke, velforbundne Spant og den fint bøiede Stevn. Det var Middagstider, og alle Mand var enten hjemme i de smaa Hytter, som strakte sig udefter Vestsiden af Bugten, eller laa og sov i Spaanedyngerne.</said></p>
        <p n="NOR0001172"><said direct="False">Som han stod oppe paa den lille Bakke, hvor Veien skraanede jævnt ned mod Husene, og saa udover alle disse Herligheder, som fra gammel Tid tilhørte Garman &amp; Worse, blev Gabriel mer og mere tung tilmode. Der laa den gammeldagse Hovedbygning – hvidmalt med blaa hollandske Tagsten, og fuldt af Udbygninger og Vinduer paa Taget. Foran Huset mod Syd den store Have med Alleer og klippede Hækker, en liden Dam halvt overgroet med Siv og tykke Buske. Paa Nordsiden mod Søen var Indkjørselen og det flade, ryddige Gaardsrum med det gamle Lindetræ i Midten, og saa kom Søhusene – fire i Rad alle gulmalte med brune Døre; men bortenfor dem – netop midt i Bunden af Bugten var Skibsværftet.</said></p>
<p n="NOR0001173"><said direct="False">Længer oppe ved den Vei, som førte videre sydover langs Kysten, laa «Gaarden», som den kaldtes. Det var Fjøs, Forpagterbolig og andre Huse; thi der hørte en meget stor Jordvei til Sandsgaard med Møllebrug, Meieri og deslige.</said></p>
<p n="NOR0001174"><said direct="False">Den Del af Forretningen havde aldrig interesseret Gabriel synderligt – og alligevel! – om han endda havde faaet Lov til at blive Landmand. Saa kunde han styret Gaarden, og saa var han dog forbleven i Nærheden af Forretningen, Skibene og Søen. Men han skulde studere, der var ikke nogen Mulighed for at slippe.</said></p>
<p n="NOR0001175"><said direct="False">Konsul C. F. Garman var ikke let at bøie. Hans Fader havde gjort det saaledes: opdraget den ældste Søn til Forretningen og den yngste til Studering, og saaledes vilde ogsaa han gjøre. Den oprørske Gabriel tænkte undertiden, at det var et tarveligt Udbytte, Onkel Richard havde af sine Studier; men det turde han jo ikke sige.</said></p>
<p n="NOR0001176"><said direct="False">Fru Garman var af den Anskuelse, at det just var gavnligt for det unge, stridige Sind at kjæmpe mod sine Tilbøieligheder; intet kunde være mere fordærveligt end at føie Kjødet.</said></p>
<p n="NOR0001177"><said direct="False">Der var altsaa ikke Hjælp at vente fra nogen Kant, og Gabriel vandrede modfalden nedover Alleen med sit tunge Læs af Bøger. Da opdagede han langt sydover paa Veien bagom «Gaarden» en Rytter, som han strax kjendte; det var Onkel Richard paa Don Juan.</said></p>
<p n="NOR0001178"><said direct="False">Gabriel tog øieblikkelig tilbens; han glemte sit tunge Læs af Sorger og Bøger og tænkte bare paa al den Munterhed og al den gode Mad, som altid fulgte med Onkel Richard. Han vilde skynde sig gjennem Kjøkkenet og sige det til Jomfru Cordsen, derpaa vilde han ind til Faderen; thi den var altid velkommen – det vidste Gabriel –, som kunde melde, at Legationssekretæren var isigte.</said></p>
        <p n="NOR0001179"><said direct="True">«Ih! – Jøsses – Bitterdød!»</said><said direct="False"> raabte Jomfru Cordsen, </said><said direct="True">«fyr under Stegovnen – Martha!»</said><said direct="False"> derpaa løb hun efter en ren Kappe.</said></p>
<p n="NOR0001180"><said direct="True">«Godt – min Dreng! –»</said><said direct="False"> sagde Konsul Garman og nikkede venligt til Gabriel. Konsul Garman havde faaet sin første Uddannelse i Christiani's Institut i Kjøbenhavn, derfor sagde han Dreng istedetfor Gut og Pige uden g.</said></p>
<p n="NOR0001181"><said direct="False">Gabriel var meget vel tilfreds med Udfaldet af sin Melding; han havde faaet Jomfru Cordsen til at sige «Bitterdød», hvilket var en Sjeldenhed, og Faderen havde været usædvanlig venlig. Thi Konsul Garman var ellers ikke nogen Følelsernes Mand.</said></p>
<p n="NOR0001182"><said direct="False">Unge-Konsulen, som han endnu kaldtes blandt Folkene fra den Tid, Gamle-Konsulen var Husets Chef, var lavere end sin yngre Broder, og medens Legationssekretæren i Aarenes Løb var bleven lidt førladen, syntes Unge-Konsulen snarere at tørke ind. Han havde glat, tyndt, graaligt Haar, som han greiede fremover fra alle Kanter, lyseblaa, skarpe Øine og Undermunden en liden Smule fremskudt.</said></p>
<p n="NOR0001183"><said direct="False">Glatraget og velbørstet, med stivt hvidt Halsbind, blanke Støvler og Stok med Sølvknap – var der ved hans hele Person noget solid velholdent; hvert Ord, hver Bevægelse – lige til den lille karakteristiske Vending, hvormed han lagde sin Hage tilrette i det stive Halsbind – alt var saa sikkert, tørt og korrekt. Korrekthed var overhovedet et Ord, der passede paa Unge-Konsulen, somom det var opfundet for ham; baade hans Person og hans Liv gav overalt dette klare kolde Gjenskin af Korrekthed ud i de yderste Fibre.</said></p>
<p n="NOR0001184"><said direct="False">Foruden den vidtløftige Forretning og den store Formue, han havde arvet, havde Konsul Garman ogsaa arvet en ubegrændset Beundring og Respekt for sin Fader. Morten W. Garman – Gamle-Konsulen – modtog i sin Tid Sandsgaardeiendommene, som dengang ikke stod høit i Værdi, temmelig belæssede med Gjæld, og Forretningen i stor Forvirring efter sin Fader. For at holde det hele sammen i de tunge Krigsaar, gik Morten W. Garman i Kompagni med en gammel rig Skipper ved Navn Jacob Worse – deraf Firmanavnet. Støttet af gamle Worses Penge kom der Liv i den faldefærdige Forretning og Morten Garmans store Dygtighed gjorde i faa Aar Firmaet til et af de betydeligste paa Vestkysten.</said></p>
<p n="NOR0001185"><said direct="False">Men da den gamle Worse døde, og hans Søn traadte ind i Firmaet, viste det sig, at Morten Garman og den unge Worse ikke kunde arbeide sammen. «Efter venskabelig Overenskomst» traadte da Worse ud med en betydelig Formue, og Garman beholdt Familieeiendommen Sandsgaard og Firmaet. Fra denne Tid daterede sig egentlig den store Rigdom hos Garmans medens Worse i kort Tid ødelagde sine Penge, og døde insolvent. Folk mumlede om, at Worse nok var kommen lidt hovedkulds ud af Forretningen just som de gode Tider begyndte; men der var nu engang Lykke med Garmans.</said></p>
<p n="NOR0001186"><said direct="False">Forresten saa det ud til, at ogsaa Worse's Enke og Søn, der drev Forretning i Byen, skulde arbeide sig op igjen især i den senere Tid. Men hvorledes det end kunde hænge sammen med Skilsmissen mellem Garman og Worse, saa kunde aldrig nogen beskylde gamle Morten W. Garman for Uhæderlighed i Forretningen. Og hans Søn – Christian Fredrik – fortsatte nøiagtigt i sin Faders Spor, overalt følgende den Rettesnor: hvad vilde Far have gjort i det Tilfælde?</said></p>
<p n="NOR0001187"><said direct="False">Saaledes øgedes Velstanden jævnt og det hele gik sikkert og ensformigt, indtil Unge-Konsulen begyndte at blive gammel og hans ældste Søn – Morten kom hjem fra Udlandet og traadte ind i Firmaet. Men fra den Tid fulgte der flere Forandringer.</said></p>
        <p n="NOR0001188"><said direct="False">Den Unge-Grossereren som han kaldtes, havde Hovedet fuldt af nye, udenlandske Ideer: der skulde rendes omkring i Byen, skrives og telegraferes Verden rundt, tilbydes og anbefales – altsammen Ting, der var Garman &amp; Worse ganske nyt og modbydeligt.</said></p>
<p n="NOR0001189"><said direct="True">«Lad dem komme til os,»</said><said direct="False"> sagde Konsulen.</said></p>
        <p n="NOR0001190"><said direct="True">«Nei – kjære Far!»</said><said direct="False"> raabte Morten, </said><said direct="True">«ser du ikke, at Tiden løber fra dig. Det nytter ikke længer at sidde stille som i gamle Dage, man maa s'gu være ude om sig paa alle Kanter – ellers mister man de gode Forretninger og beholder bare Affaldet.»</said></p>
        <p n="NOR0001191"><said direct="False">Saalænge holdt Morten sine Taler, at Konsulen indvilgede i at lade ham faa Kontor inde i Byen, – men under eget Navn. «Garman &amp; Worse» var som før at finde paa Sandsgaard, og derud fik de Folk umage sig, som ønskede at gjøre Forretninger med Huset.</said></p>
<p n="NOR0001192"><said direct="False">Imidlertid gik der dog efterhaanden mangt og meget gjennem Grossererens Kontor i Byen. Konsulen ligte det ikke; men det var hans Princip at soutinere sin ældste Søn – saaledes havde hans Fader ogsaa gjort –, og derfor kom Huset opi mangen Forretning, som Konsulen aldrig vilde indladt sig paa.</said></p>
<p n="NOR0001193"><said direct="False">For Kontorpersonalet stod Unge-Konsulen som etslags høiere Væsen. Naar han gik gjennem Kontoret, bøiede alle Hovedet; det var som om alle følte, at nu saa de kolde, blaa Øine tvertigjennem alt, hvad der fandtes – baade Bøger, Regnskaber og Breve – ja, endog tvertigjennem deres inderste Privathemmeligheder. De vidste, at han kjendte hvert Blad i Hovedbogen, mangfoldige Conti kunde han nævne ved Pagina, og var der saasandt en liden Uregelmæssighed nogetsteds, saa kunde man vædde paa, at Unge-Konsulen fik Øie paa den.</said></p>
<p n="NOR0001194"><said direct="False">Derfor var det en fast Overbevisning blandt dem, at om alle Husets Kreditorer eller Skifteretten eller endog Fanden selv en Dag traadte ind i Kontoret, skulde der ikke findes en eneste Feil paa noget Blad i alle de tykke, vel indbundne Bøger.</said></p>
<p n="NOR0001195"><said direct="False">Og dog var der en Conto, som ingen havde Greie paa og det var Legationssekretærens. Den havde intet dødeligt Øie seet; nogle mente, den maatte findes i Konsulens røde Bog, andre troede, at den slet ikke var til. – Ogsaa Korrespondancen med Legationssekretæren førtes af Husets Chef personligt; og det mærkeligste var, at disse Breve aldrig blev kopierede. Kontorfolkene spekulerede mange Gange herover og fandt tilslut ud, at Unge-Konsulen ikke vilde, at man skulde erfare, i hvilket Forhold Richard Garman stod til Firmaet.</said></p>
<p n="NOR0001196"><said direct="False">En Ting var sikker og bestyrket ved lang Erfaring – nemlig, at Konsulen lagde stor Vægt paa de Breve, der kom fra Fyrforvalteren. Han læste dem før noget af den øvrige Post, og dersom nogen kom ind, mens han var ifærd dermed, lagde han altid et Ark Papir over.</said></p>
<p n="NOR0001197"><said direct="False">Engang paastod en af de yngre Kontorister, at han havde seet Vexler i et Brev fra Legationssekretæren. Men dette fandt liden Tiltro i Kontoret; thi det var bekjendt nok, at der i hele Forretningen ikke existerede et Papir med Richard Garmans Navn. Og endnu utroligere var den Beretning, som Kontorbudet afgav, en Dag, der var kommet Brev fra Bratvold. Da han – Budet – kom ind med Bankporteføljen, stod Unge-Konsulen henne ved Nøgleskabet med Brevet i den ene Haand og to Vexler i den anden – ganske rød og sammenkroget, somom han vilde kvæles. Først troede Budet, at Konsulen havde faaet Slag, da – ja enhver kunde jo høre, at det var Løgn – da vilde han – Budet – tydeligt have hørt Konsulen – Unge-Konsulen – sprude ud i en liden kort, men tydelig Latter. Dette var naturligvis en Misforstaaelse; enhver vidste, at Unge-Konsulen ikke kunde le. –</said></p>
<p n="NOR0001198"><said direct="False">Da Gabriel havde lukket Døren, efterat have meldt Onkelens Ankomst, reiste Konsulen sig og gik hen til Nøgleskabet. Her tog han et Uhyre af en Nøgle, hvorved der hang et gammelt sort Træstykke. Derpaa børstede han sine brede Frakkeopslag, lagde Hagen tilrette i Halsbindet, greiede det tynde Haar rigtig langt frem og forlod Kontoret.</said></p>
<p n="NOR0001199"><said direct="False">Det var et stort gammeldags Hus med lange Gange og brede Trapper. I den vestre Fløi var Kontorene med særskilt Indgang mod Søsiden; mod Syd – med Udsigt mod Haven laa Familiens Soveværelser og de Stuer, der brugtes til dagligdags. Hele anden Etage var Selskabsleilighed, en stor Dansesal i Midten og rummelige Værelser til begge Sider. Her spiste man om Søndagene og saa snart der var Fremmede – helst i den lille Sal mod Nordvest med Udsigt over Værftet og Søen.</said></p>
<p n="NOR0001200"><said direct="False">I tredie Etage – eller rettere paa Loftet var der en Utallighed af Soveværelser og Gjæsteværelser i alle de forunderlige Udbygninger, som prydede Taget.</said></p>
<p n="NOR0001201"><said direct="False">Møblementet var gammel Mahogny med Hestehaar, høie, mørke Skabe, Speile med forgyldte Guirlander og Terriner ovenpaa og Glasset delt i to, dertil svære posede Lysekroner og Lampetter paa Væggene.</said></p>
<p n="NOR0001202"><said direct="False">Konsulen traf en Pige i Gangen: «Er Legationssekretæren kommen?»</said></p>
<p n="NOR0001203"><said direct="True">«Hr. Legationssekretæren er gaaet ovenpaa til Fruen,»</said><said direct="False"> svarede Pigen; hun havde lidt Møie med den vanskelige Titel: men hun vidste, at det maatte til, Konsulen taalte aldrig at høre «Fyrforvalterens».</said></p>
<p n="NOR0001204"><said direct="False">Fru Garman pleiede, naar Veiret var varmt, at foretrække en af de luftige Stuer ovenpaa. Det var en meget fed Dame, der levede i en stadig Kamp med sine Opstød. Fra hvilken Side man end betragtede hende, frembød hun overalt glatte, fyldige Rundinger – overtrukne med sort Silke.</said></p>
<p n="NOR0001205"><said direct="False">Det var igrunden forunderligt, at Fru Garman blev saa korpulent; det maatte vist – som hun selv sagde – –være et «Kors»; thi ved Maaltiderne var hun altid først færdig, og hun kunde ikke noksom forbauses over de andres Appetit. Kun en enkelt Gang, naar hun var alene i sit eget Værelse, kunde hun faa Lyst paa lidt Mad, og Jomfru Cordsen bragte hende da en Bid af et eller andet, som just var ved Haanden.</said></p>
<p n="NOR0001206"><said direct="False">Da Konsulen traadte ind, sad Fruen i Sofaen og underholdt sig med Legationssekretæren.</said></p>
        <p n="NOR0001207"><said direct="True">«Goddag – goddag – Christian Fredrik!»</said><said direct="False"> raabte denne muntert og gik et Par Skridt frem: </said><said direct="True">«Se her har du mig alt igjen.»</said></p>
<p n="NOR0001208"><said direct="True">«Velkommen Richard! det glæder mig at se dig,»</said><said direct="False"> svarede Konsulen med Hænderne paa Ryggen.</said></p>
<p n="NOR0001209"><said direct="False">Den anden blev ganske forvirret; saaledes gik det ham altid, naar han mødte Broderen. Undertiden kunde Christian Fredrik være munter og aaben som i Guttedagene, og saa med en Gang stak Kjøbmanden frem – kold, tør og saa forbandet korrekt.</said></p>
<p n="NOR0001210"><said direct="True">«Kommer her nogen til Middag idag? – Caroline!»</said><said direct="False"> spurgte Konsul Garman.</said></p>
<p n="NOR0001211"><said direct="True">«Pastor Martens vil være saa inderligt snil at indføre den nye Skolebestyrer i Huset,»</said><said direct="False"> svarede Fruen.</said></p>
        <p n="NOR0001212"><said direct="True">«Formodentlig ogsaa en Theolog,»</said><said direct="False"> sagde Konsulen tørt, </said><said direct="True">«saa skal vi sende Søren ind med den store Vogn efter Morten og Fanny og bede dem tage et Par unge Mennesker med sig – Jacob Worse for Exempel.»</said></p>
<p n="NOR0001213"><said direct="True">«Hvorfor det?»</said><said direct="False"> spurgte Fruen i en Tone, somom hun vilde vove en liden Kamp.</said></p>
        <p n="NOR0001214"><said direct="True">«Fordi hverken Richard eller jeg synes om at spise mellem bare Præster,»</said><said direct="False"> svarede Konsulen i en Tone, som betog Fruen Kamplysten; </said><said direct="True">«vil du saa være saa snil at konferere med Jomfru Cordsen om Maden.»</said></p>
        <p n="NOR0001215"><said direct="True">«Aa – den Maden – den Maden!»</said><said direct="False"> sukkede fru Garman, idet hun gik, </said><said direct="True">«jeg begriber ikke, hvorledes man kan lægge saa stor Vægt paa de Ting.»</said></p>
<p n="NOR0001216"><said direct="False">Legationssekretæren fulgte sin Svigerinde til Døren; men da han vendte sig om igjen efter sit sidste ærbødige Buk, saa han Christian Fredrik staaende midt paa Gulvet med Benene ud fra hinanden og den ene Haand paa Ryggen. Med den anden holdt han den uhyre Nøgle som en Lorgnet op for det ene Øie, idet han betragtede Broderen med en polisk Mine.</said></p>
        <p n="NOR0001217"><said direct="True">«Kjender du den?»</said><said direct="False"> spurgte Konsulen. </said><said direct="True">«Mais oui!»</said><said direct="False"> raabte Legationssekretæren henrykt, og nu kjendte han ogsaa Christian Fredrik igjen, saaledes som han var paa disse Expeditioner til Vinkjælderen. De to gamle Herrer gik derpaa Arm i Arm gjennem alle Værelserne til Kjøkkentrappen, for at stige ned i Kjælderen.</said></p>
        <p n="NOR0001218"><said direct="False">Ved Kjøkkendøren standsede de, og Konsulen raabte ind: </said><said direct="True">«Lygterne!»</said></p>
<p n="NOR0001219"><said direct="False">Der blev strax en Løben derinde, og et Øieblik efter kom Jomfru Cordsen selv ud med to ældgamle Haandlygter.</said></p>
<p n="NOR0001220"><said direct="False">Hver tog sin – de tog aldrig Feil af hinandens Lygter –, hvorpaa de steg ned ad den steile, begsorte Kjældertrappe.</said></p>
<p n="NOR0001221"><said direct="False">Først kom de ind i den store forholdsvis lyse Kjælder, hvor der laa almindelig Bordvin – St. Julien, Rhinskvin, Graves og franskt Brændevin. Her førte Jomfru Cordsen Kommandoen, idet hun efter ubrødelige Regler fra Gamle-Konsulens Tid besørgede de reglementerede Vinsorter fremsatte alt efter Selskabets Størrelse og Betydning. Men henne i den mørkeste Krog var der et gammelt Nøglehul, som alene Konsulen kunde finde; men han kunde ogsaa finde det i Mørke. Alligevel hørte det til, at begge holdt sine Lygter frem, forat søge, og Unge-Konsulen undlod aldri at gjøre opmærksom paa, hvor klogt den Gamle havde vidst at anbringe den hemmelige Dør.</said></p>
        <p n="NOR0001222"><said direct="False">Nøglen dreiedes to Gange om med en rusten Lyd, som de to Brødre skulde kunne kjende fra enhver anden Lyd i Verden; der slog imod dem en Luft af Mug og Vin, da de traadte ind. Konsulen lukkede Døren og sagde: </said><said direct="True">«Se saa! nu faar Verden hjælpe sig en Stund uden os.»</said></p>
<p n="NOR0001223"><said direct="False">Den indre Vinkjælder saa ud til at være meget ældre end selve Huset; den mindede mest om en gammel Klosterhvælving. Der var saa lavt, at Legationssekretæren maatte bøie sig en Smule, derfor gik ogsaa Unge-Konsulen lidt kroget, naar han var hernede.</said></p>
<p n="NOR0001224"><said direct="False">I de gamle Rækker laa mange Slags Flasker overgroede med Støv og Spindelvæv, oppe i Muren i Fordybningen efter et Gittervindue, som var tilmuret udenfra, stod der to gamle, hollandske Glas paa Fod, og henne i den ene Krog laa et stort Vinfad. Men foran Fadet var der stillet et tomt Anker midt imellem en Lænestol uden Ryg – Krølhaar tød ud af Sædet – og en forhenværende Gyngehest, der havde mistet sine Meier.</said></p>
<p n="NOR0001225"><said direct="False">De satte Lygterne fra sig paa Bunden af Ankeret og trak sine Frakker af – hver havde sin Spiger at hænge op paa.</said></p>
<p n="NOR0001226"><said direct="True">«Ja – hvor mener du, vi skulde vende os hen idag?»</said><said direct="False"> sagde Christian Fredrik og gned sine Hænder.</said></p>
<p n="NOR0001227"><said direct="True">«Portvinen var ikke ilde»</said><said direct="False"> – mente Legationssekretæren og kigede ind i Rækkerne.</said></p>
        <p n="NOR0001228"><said direct="True">«Portvinen var udmærket»</said><said direct="False"> – svarede Konsulen og lyste med Lygten, – </said><said direct="True">«men se der inderst inde ligger et Snes Flasker, vi aldrig har prøvet; jeg gad dog vide, hvad det er.»</said></p>
<p n="NOR0001229"><said direct="True">«Formodentlig Bedstemors Ribssaft –»</said><said direct="False"> mente Richard.</said></p>
<p n="NOR0001230"><said direct="True">«Aa Snak! – tror du Far gjemte gammel Ribssaft inderst i Kjælderen.»</said></p>
<p n="NOR0001231"><said direct="True">«Kanske holdt han ligesaameget paa det gamle som visse andre, jeg kjender,»</said><said direct="False"> sagde Legationssekretæren.</said></p>
        <p n="NOR0001232"><said direct="True">«Aa – du er nu altid saa forbandet vittig –»</said><said direct="False"> knurrede Konsulen, </said><said direct="True">»kunde vi bare faa fat paa de Flasker.»</said></p>
<p n="NOR0001233"><said direct="True">«Ja du faar krybe ind – Christian Fredrik, for jeg er for tyk.»</said></p>
<p n="NOR0001234"><said direct="True">«Ja jeg faar vel det –»</said><said direct="False"> svarede Broderen og lagde sit Uhr med de tunge Signeter fra sig. Derpaa krøb den lille Herre forsigtigt ind mellem to Rækker.</said></p>
<p n="NOR0001235"><said direct="True">«Nu har jeg en –»</said><said direct="False"> raabte han ud.</said></p>
<p n="NOR0001236"><said direct="True">«Tag to med det samme du er der.»</said></p>
<p n="NOR0001237"><said direct="True">«Ja – men saa maa du hale mig i Benene.»</said></p>
        <p n="NOR0001238"><said direct="True">«Avec plaisir»</said><said direct="False"> – svarede Legationssekretæren, </said><said direct="True">«men vil du ikke tage dig en slurk Burgunder, mens du er derinde?»</said></p>
        <p n="NOR0001239"><said direct="False">Dette maatte være en Vittighed; thi Unge-Konsulen lo – det var tydeligt og altimellem raabte han: </said><said direct="True">«– Jeg kvæles – Pirre! vil du hale! – din Satan!»</said></p>
<p n="NOR0001240"><said direct="False">Pierre var et Kjælenavn fra Barndommen; men med Vittigheden om Burgunderen forholdt det sig saaledes:</said></p>
<p n="NOR0001241"><said direct="False">Det var engang Unge-Konsulen krøb inde mellem Flaskerækkerne, for at finde en eller anden Sjeldenhed, at han kom til at støde Hovedet mod en Flaske, som laa i Rækken ovenover – saa haardt, at Halsen knak, og en hel Flaske Burgunder styrtede ham i Nakken. Hvergang en af dem hentydede til denne Begivenhed, kom de paa Latteren; og Legationssekretæren var endogsaa saa uforsigtig at komme med Hentydninger, naar der var andre tilstede.</said></p>
<p n="NOR0001242"><said direct="False">Saaledes kunde han sige ved Bordet, naar Talen faldt paa Rødvin:</said></p>
<p n="NOR0001243"><said direct="True">«Ja – min Broder Konsulen har nu en ganske egen Maade at nyde Burgunder paa –»</said><said direct="False"> hvorpaa der fulgte en Række Hosteanfald og mange hemmelige Tegn mellem Brødrene.</said></p>
<p n="NOR0001244"><said direct="False">Ungdommen i Huset havde mange Gange prøvet at trænge ind i Hemmeligheden om Burgunderen, men forgjæves; alene Jomfru Cordsen, som hin Dag havde hjulpet Konsulen til en ren Skjorte, var Medvider; men Jomfru Cordsen kunde tie med værre Hemmeligheder end den.</said></p>
<p n="NOR0001245"><said direct="False">Endelig kom Konsulen ud igjen – leende og skjændende, støvet nedover Maven og med Spindelvæv i Haaret. Efterat de havde leet endnu en Stund over Vittigheden – det var godt, at Hvælvingerne vare saa tykke – aabnede Legationssekretæren den ene Flaske efter alle Kunstens Regler, – det var hans Specialitet.</said></p>
        <p n="NOR0001246"><said direct="True">«Hm!»</said><said direct="False"> – sagde Konsulen, </said><said direct="True">«den har en egen Bouquet.»</said></p>
<p n="NOR0001247"><said direct="True">«Den Vin er s'gu raadden»</said><said direct="False">, mente Legationssekretæren og spyttede.</said></p>
<p n="NOR0001248"><said direct="True">«Tvi – ja du har Ret – Pirre»</said><said direct="False">, raabte Christian Fredrik og spyttede to Gange.</said></p>
<p n="NOR0001249"><said direct="False">Onkel Richard aabnede den anden Flaske, lugtede og sagde afgjørende: «Madeira».</said></p>
<p n="NOR0001250"><said direct="False">Den klare gule Vin blinkede saa godt den kunde i de gamle Glas, der aldrig bleve vaskede.</said></p>
<p n="NOR0001251"><said direct="True">«Ja – se det var noget andet,»</said><said direct="False"> sagde Unge-Konsulen og satte sig overskrævs paa Gyngehesten, for det var hans Plads.</said></p>
        <p n="NOR0001252"><said direct="False">Men Gyngehesten var et Legetøi fra deres Barndom – </said><said direct="True">«alting var mere solid i gamle Dage– »</said><said direct="False"> sagde Christian Fredrik – og da den engang kom for Dagen blandt andet Skrammel, lod Konsulen den bringe ned i Vinkjælderen.</said></p>
<p n="NOR0001253"><said direct="False">I mange Aar havde han nu siddet pa sin Barnehest og drukket den gamle Vin af de gamle Glas med sin gamle Legekammerat. Og Legationssekretæren sad i den skrøbelige Lænestol, der knagede under hans Vægt, fortalte Historier og lo, mindedes gamle Dage og drak den funklende Vin. Og aldrig havde nogen Vin smagt ham saa godt, aldrig havde nogen Sal straalet saaledes i hans Øine som den lave Kjælderhvælving med de to osende Lygter.</said></p>
        <p n="NOR0001254"><said direct="True">«Det er stor Skam –»</said><said direct="False"> sagde Konsulen, </said><said direct="True">«at du endnu ikke har faaet din Halvpart af det store Portvinsfad. Jeg vil sende lidt Vin ud til Bratvold en af Dagene, forat du kan have noget, indtil vi faar tappet op.»</said></p>
<p n="NOR0001255"><said direct="True">«Men hør nu Christian Fredrik! du sender mig saa ofte Vin; jeg er vis paa, at jeg har faaet min Halvpart for længe siden – og mer til.»</said></p>
<p n="NOR0001256"><said direct="True">«Snak – Pirre! – holder du kanske Regnskab?»</said></p>
<p n="NOR0001257"><said direct="True">«Nei ingenlunde!»</said></p>
<p n="NOR0001258"><said direct="True">«Ja – ser du det! men det gjør jeg, og du vil uden Tvivl have bemærket, at i vor Contocourant for forrige Aar –»</said></p>
<p n="NOR0001259"><said direct="True">«Ja – Gudbevares! – Skaal Christian Fredrik!»</said><said direct="False"> skyndte Onkel Richard sig at sige; det var hans Skræk, naar Broderen begyndte med Handelsordene.</said></p>
<p n="NOR0001260"><said direct="True">«Det er et meget stort Fad.»</said></p>
        <p n="NOR0001261"><said direct="True">«Ganske vist! – et overmade stort Fad.»</said><said direct="False"> Og begge de gamle Herrer rettede sine Lygter og stirrede paa Fadet; og den ene tænkte om den anden: </said><said direct="True">«det er godt, at min Broder ikke ved, at Fadet næsten er tomt.»</said><said direct="False"> Thi det gav en haabløs Klang, naar man bankede paa Bunden, og under Fadet havde der i umindelige Tider været en sort Flek af Fugtighed.</said></p>
<p n="NOR0001262"><said direct="False">Ved det sidste Glas reiste de sig begge og klinkede med hinanden. Derpaa tog de hver sin Flaske Burgunder, der skulde serveres ved Middagen, hængte Frakkene over Armen og steg op igjen i Dagen.</said></p>
<p n="NOR0001263"><said direct="False">Det var strengeligen forbudt at møde dem, naar de kom fra Vinkjælderen, og Jomfru Cordsen havde sin Møie med at holde Passagen fri. De saa ogsaa høist besynderlige ud – især den korrekte Christian Fredrik – naar de røde og straalende, støvede og i Skjorteærmer kom stigende hver med sin Flaske og sin Lygte.</said></p>
<p n="NOR0001264"><said direct="False">Men en Timestid efter mødte de begge ved Middagsbordet, – Legationssekretæren friseret og pyntet – med sit forbindtlige Diplomatsmil, – Konsulen stram, høitidelig og korrekt ud i Fingerspidserne. –</said></p>
<p n="NOR0001265"><said direct="False">Man spiste ovenpaa i den lille Sal mod Nord, og Selskabet samledes i de to saakaldte Søndagsstuer, der vendte mod Haven.</said></p>
<p n="NOR0001266"><said direct="False">Fru Garman var altid i sort Silke; men idag var den ualmindeligt svær og skinnende. Hun havde glædet sig til en ganske liden Middag med Pastor Martens og den nye Skolebestyrer, og nu kom her jo en hel Del verdsligsindede Mennesker. Derfor var fru Garman i ondt Humør, og Jomfru Cordsen maatte opbyde al sin diplomatiske Kunst. Men saa havde ogsaa Jomfru Cordsen lang Øvelse; thi Fru Garman havde altid været en vanskelig Dame, – og især i de sidste Aar – efterat «Religionen havde taget Overhaand» – som den letsindige Onkel Richard sagde.</said></p>
<p n="NOR0001267"><said direct="False">Fru Garman styrede i Virkeligheden ikke sit Hus; thi det hele gik saa snorlige efter de ubrødelige Regler fra Gamle-Konsulens Tid, at hun alt tidligt opgav at hidføre Forandringer efter sit eget Hoved. Men da hun saaledes var næsten uden positiv Indflydelse, indskrænkede hun sig til at svare «nei» til alt, hvad hun mærkede, de andre i Huset ønskede. Paa denne Maade vedligeholdt hun etslags negativt Herredømme; thi selv om hendes «nei» ikke altid frugtede, saa havde hun dog efterpaa Ret til at være krænket og til at lægge en Dæmper paa alles Stemning ved at møde op med et Ansigt fuldt af uforskyldt Lidelse og kristelig Overbærenhed.</said></p>
<p n="NOR0001268"><said direct="False">Det var just med dette Ansigt, hun hørte den lange Adjunkt Aalbom udvikle, hvor ussel og blødagtig den opvoxende Generation var. Fru Aalbom sad henne ved Vinduet og lod somom hun hørte paa Konsulen, der med afmaalte Ord og stor Nøiagtighed beskrev, hvorledes Haven havde været indrettet i hans salig Farfars Tid; men i Virkeligheden lyttede hun efter sin Mand, hvem hun beundrede over al Maade. Fru Aalbom var høi og ganske særdeles maver; fra Hoved til Fod var hun benet og knoklet, hendes Læber vare smalle og Tænderne store og gule.</said></p>
<p n="NOR0001269"><said direct="False">Man ventede endnu paa Vognen fra Byen og paa Præsten. Husets Datter – Frøken Rachel stod ved den store gammeldagse Kakkelovn og talte muntert med Onkel Richard; og idet nu Døren gik op og Præsten Martens med den nye Kandidat traadte ind, lo hun just endnu høiere, og Moderen sendte hende et Blik.</said></p>
<p n="NOR0001270"><said direct="False">Kandidat Johnsen havde aldrig været pa Sandsgaard før, og Pastor Martens førte ham derfor omkring til hver især – Fruen først – og forestillede ham.</said></p>
<p n="NOR0001271"><said direct="False">Tilsidst kom de til Gruppen ved Ovnen. Legationssekretæren hilste med en udsøgt Kompliment; men Frøken Rachel vendte sig neppe om og kastede blot et flygtigt Blik paa det nye Bekjendtskab; derpaa fortsatte hun Samtalen med Onkel Richard.</said></p>
<p n="NOR0001272"><said direct="False">Til sin store Forbauselse mærkede hun, at den fremmede Herre var bleven staaende ved Siden af hende. Hun løftede de kolde, blaa Øine og saa op paa ham, thi han var lidt høiere. Da hændte der hende noget mærkeligt: hun maatte slaa sine Øinene ned. Thi han saa ikke saaledes ud, som han havde ventet – flau, keitet – trykket af de fremmede Omgivelser; tvertimod man kunde se paa ham, at han var sig bevidst, at han bar sig underligt ad, men gjorde det alligevel. Rachel blev forvirret.</said></p>
<p n="NOR0001273"><said direct="True">«Har Hr. Skolebestyreren været paa Vestlandet før?»</said><said direct="False"> spurgte Onkel Richard, forat komme hende tilhjælp.</said></p>
        <p n="NOR0001274"><said direct="True">«Aldrig»</said><said direct="False"> – svarede denne, </said><said direct="True">«jeg har aldrig seet andet af Havet end Kristianiafjorden.»</said></p>
        <p n="NOR0001275"><said direct="True">«Og hvilket Indtryk har De faaet af vor Natur?»</said><said direct="False"> fortsatte den gamle Herre, </said><said direct="True">«jeg forudsætter, at De allerede har besøgt de strørre Udsigter ved Byen.»</said></p>
        <p n="NOR0001276"><said direct="True">«Et mægtigt Indtryk»</said><said direct="False"> – svarede Kandidat Johnsen, </said><said direct="True">«men Naturen her synes mig saa stor og gribende, at man altid maa føle en Tyngsel i disse Omgivelser».</said></p>
<p n="NOR0001277"><said direct="True">«Her er Dem vel for tungsindigt»</said><said direct="False"> spurgte Rachel lidt henkastet.</said></p>
        <p n="NOR0001278"><said direct="True">«Aa nei – just ikke det!»</said><said direct="False"> svarede han roligt, </said><said direct="True">«snarere vilde jeg sige, at Naturen her har noget – ja hvad skal jeg kalde det! – noget fordringsfuldt: man faar ligesom en Følelse af, at man skylder at gjøre noget, udrette noget, som kan række vidt og sees fra det fjerne».</said></p>
<p n="NOR0001279"><said direct="False">Hun saa paa ham med Overraskelse, men Legationssekretæren sagde godmodigt:</said></p>
<p n="NOR0001280"><said direct="True">«Jeg for min Del finder nu, at den øde Kyst og det umaadelige Hav mere stemmer Sindet til Eftertanke og Drømmerier end egentlig opflammer til Handling.»</said></p>
        <p n="NOR0001281"><said direct="True">«Naar jeg kommer i Deres Aar – Hr. Legationssekretær»</said><said direct="False">, svarede Kandidat Johnsen, </said><said direct="True">«og faar udrettet noget, vil jeg maaske se paa Livet med de samme Øine som De.»</said></p>
        <p n="NOR0001282"><said direct="True">«Aa Gud bedre!»</said><said direct="False"> sukkede Onkel Richard halvt smilende halvt vemodigt, </said><said direct="True">«hvad det angaar at have udrettet noget – saa –».</said></p>
<p n="NOR0001283"><said direct="False">Idetsamme gik Døren op, og den unge Fru Fanny Garman traadte ind. Hun var saa straalende skjøn, at alle maatte se paa hende. Den lysegraa Silkekjole med de blegrøde Sløifer havde et Snit, som ikke hørte hjemme der paa Kysten. Men man kunde ikke blot se pa hende og paa Kjolen, at de vare Sjeldenheder i sin Kreds; men man saa ogsaa ved første Øiekast, at de hørte sammen – disse to: det fine, raslende Stof og den slanke, bløde Kvinde med de blinkende Øine.</said></p>
<p n="NOR0001284"><said direct="False">Og idet hun let og muntert gik over Gulvet, forat hilse paa sine Svigerforældre, var der noget sikkert og ubekymret i hendes Gang og Væsen, som var meget forskjelligt fra den Blanding af Ængstelse og Arrigskab, hvormed unge Fruer pleier at bære kostbare Silkekioler med Slæb.</said></p>
<p n="NOR0001285"><said direct="True">«Der har hun ved Gud en ny!»</said><said direct="False"> snerrede Fru Aalbom.</said></p>
<p n="NOR0001286"><said direct="True">«Mais mon dieu! comme elle est belle!»</said><said direct="False"> hviskede Legationssekretæren henrykt.</said></p>
<p n="NOR0001287"><said direct="False">Efter Fru Fanny kom den lille, smidige Kandidat Delphin, Amtmandens Fuldmægtig, derpaa Jacob Worse og tilslut Morten Garman.</said></p>
<p n="NOR0001288"><said direct="False">Den sidste var høi og sværlemmet; han syntes at have arvet noget af Moderens «Kors»; men han bar det endnu opreist og uden at synes besværet.</said></p>
<p n="NOR0001289"><said direct="False">Morten Garman havde et vakkert Ansigt; men det var lidt blødt, og Øinene begyndte at blive en Smule forkogte.</said></p>
<p n="NOR0001290"><said direct="False">Georg Delphin havde været et halvt Aars Tid i Byen som Amtmandens Fuldmægtig; og da Fru Fanny Garman var Datter af Amtmand Holst, kom Delphin strax ind i den Garmanske Kreds og var en hyppig Gjæst paa Sandsgaard.</said></p>
<p n="NOR0001291"><said direct="False">Derfor havde ogsaa Morten hentet ham oppe paa Svigerfaderens Kontor, da den store Vogn kom «efter Undsætning»; Jacob Worse havde de derimod truffet, da de allerede sad i Vognen, og det var egentlig Fru Fanny, der raabte paa ham.</said></p>
<p n="NOR0001292"><said direct="False">Jacob Worse hørte just ikke til Mortens bedste Venner, skjønt de havde været meget sammen opigjennem Ungdommen. Derimod var Konsul Garman yderst forekommende mod Worse, og der var endogsaa dem, der mente, at Unge-Konsulen gjerne vilde have Worsenavnet ind igjen i Firmaet – for Exempel ved et Ægteskab.</said></p>
<p n="NOR0001293"><said direct="False">Men alle, som havde Anledning til nærmere Iagttagelse, forsikrede, at deraf blev der aldrig noget. Frøken Rachel kunde ikke lide Jacob Worse og for Fru Garman var han en Vederstyggelighed, efterat Pastor Martens havde betroet hende, at han var Fritænker.</said></p>
<p n="NOR0001294"><said direct="False">– Konsulen førte fru Aalbom tilbords, da hun var den ældste Dame; Georg Delphin var saa heldig at snappe Fru Fanny; men Rachel vendte sig mod Legationssekretæren og sagde:</said></p>
<p n="NOR0001295"><said direct="True">«Undskyld Onkel! – men idag faar du vist overlade mig til vor nye Gjæst. Hr. Kandidat Johnsen – vil De føre mig tilbords?»</said></p>
<p n="NOR0001296"><said direct="False">Han bød hende Armen – stivt, men ikke klodset og fulgte ind i Spisesalen.</said></p>
        <p n="NOR0001297"><said direct="True">«Hvad Fanden gaar der af Rachel!»</said><said direct="False"> – hviskede Morten til Worse, – </said><said direct="True">«hun som ellers aldrig kan taale Mors Theologer.»</said></p>
<p n="NOR0001298"><said direct="False">Jacob Worse svarede ikke, men tok med et høitideligt Buk sin «faste Borddame» Jomfru Cordsen. Men Gabriel aabnede i al Stilhed baade Vestespænden og Buxespænden, han vidste, hvad der skulde komme.</said></p>
<p n="NOR0001299"><said direct="False">Det var heller ikke vanskeligt at beregne for den, der kjendte Husets Skik. Først var det Kjødsuppe med Gulerødder og Kjødboller, derpaa Skinke og smaa Svinekarbonader med Surkaal; saa kom en hel Lammesteg og en hel Kalvesteg – med Portulakstilker og Rødbeder, og tilslut var der Krumkager med Vanillekrem.</said></p>
<p n="NOR0001300"><said direct="False">I Førstningen førtes Samtalen ved den øvre Ende af Bordet mest mellem Adjunkten og Delphin. De vare begge fra Østlandet, og Adjunkten forsøgte af al Magt at lokke den ande til at sige noget ufordelagtigt om Vestlandet og dets Befolkning. Thi han vidste, at det kunde hverken Konsulen eller Legationssekretæren taale; og Adjunkt Aalbom saa skjævt til alle nye, der trængte sig ind i det Garmanske Hus.</said></p>
<p n="NOR0001301"><said direct="False">Men Fuldmægtigen var ham for fin – enten han nu mærkede Hensigten, eller om han virkelig mente, hvad han sagde. Naturen – forsikrede han – var høist interessant, og han følte sig meget tiltalt af det Bekjendtskab, han hidtil havde gjort med Befolkningen.</said></p>
        <p n="NOR0001302"><said direct="False">Legationssekretæren havde sin bestemte Plads øverst paa den ene Langside tilvenstre af Konsulen, der sad alene for Bordenden; han bøiede sig nu fremover – forbi Adjunkten og Rachel, som sad imellem – og hilste med sit Glas til den nye Skolebestyrer: </said><said direct="True">«Hr. Kandidat Johnsen! – Siden De er af samme Mening som Fuldmægtig Delphin med Hensyn til vor Natur, haaber jeg ogsaa, at De vil befinde Dem ligesaa vel blandt Befolkningen. – Hr. Skolebestyrer! – maa jeg have den Ære.»</said></p>
<p n="NOR0001303"><said direct="False">Konsulen betragtede sin Broder med en Smule Forbauselse; det var ikke ofte, at Legationssekretæren tog sig af de unge Mennesker, der kom i Huset – allermindst, naar de vare Theologer.</said></p>
        <p n="NOR0001304"><said direct="True">«Ja – ser Du –»</said><said direct="False"> hviskede onkel Richard, </said><said direct="True">«han der er s'gu ikke saa gal!»</said></p>
<p n="NOR0001305"><said direct="False">Fru Fanny gav ogsaa Agt paa den Udmærkelse, der blev vist den nye Theolog skraas overfor; hun fæstede sine glimrende Øine paa ham og fandt ham interessant. Han var ikke saa elegant som Delphin, eiheller saa smuk som Worse, men alligevel sendte hun ham ofte et lidet blankt Kast med Øinene.</said></p>
<p n="NOR0001306"><said direct="False">Thi hverken Worse, som hun havde tilhøire, eller Delphin, der sad ved venstre Side, var tilstrækkelig Beskjæftigelse for hende. Jacob Worse lod altid – i al Høflighed – somom han ikke lagde Mærke til hende; og at Delphin var forelsket og fortryllet, havde ikke stort at betyde for hende. Det var en Skjæbne, som uden Undtagelse havde rammet alle hendes Faders Fuldmægtige fra hun blev voxen.</said></p>
<p n="NOR0001307"><said direct="False">Kandidat Johnsen blev nu trukken ind i Samtalen. Delphin mødte ham i Begyndelsen lidt overlegent; men efter et Par Svar fra det alvorlige Ansigt overfor, trak Fuldmægtigen sine Følehorn til sig og blev elskværdig.</said></p>
<p n="NOR0001308"><said direct="False">Adjunkten derimod var ikke saa snar i Vendingen. Han ærgrede sig over, at Fuldmægtigen ikke var gaaet i Fælden, og nu vilde han slaa sig til Ridder paa den anden nye Gjæst.</said></p>
<p n="NOR0001309"><said direct="False">I den halvt ærbødige, halvt harcellerende Tone, hvori mange ynde at henvende sig til unge Theologer, begyndte han at gaa paa Skolebestyreren. Adjunkt Aalbom gjorde det saameget desto tryggere som han kjendte de gamle Herrer Garmans Aversion mod Theologerne, og Fruen var dybt inde i Samtale med sin Bordherre Pastor Martens – helt nede ved den anden Ende af Bordet.</said></p>
<p n="NOR0001310"><said direct="True">«De tænker vel at gjøre en rig Høst herborte i vore stærkt bevægede religiøse Forhold? – Hr. Kandidat Johnsen!»</said><said direct="False"> – sagde Aalbom med et Grin til de andre.</said></p>
<p n="NOR0001311"><said direct="True">«Høst?»</said><said direct="False"> spurte Johnsen kort.</said></p>
<p n="NOR0001312"><said direct="True">– «Eller Dræt – jeg ved ikke under hvilket Billede, De ynder at se Deres Kald» – henkastede Adjunkten.</said></p>
<p n="NOR0001313"><said direct="True">«Mit Kald er ialfald foreløbig det samme som Hr. Adjunktens: at undervise Smaabørn, og jeg ynder at se min Opgave klart og ligefrem – uden noget Billede,»</said><said direct="False"> – den unge Theolog svarede stille; men der var dog en Underlyd i Stemmen, som bragte Adjunkten til at fare iveiret.</said></p>
        <p n="NOR0001314"><said direct="False">Fru Fanny og Fuldmægtigen kunde ikke lade være at le – sig imellem; men Fru Aalbom snerrede: </said><said direct="True">«at svare en Mand som Aalbom saaledes!»</said></p>
<p n="NOR0001315"><said direct="False">Imidlertid ledede Konsulen strax Samtalen over i fredeligt Spor ved at spørge Johnsen om forskjellige Forhold ved Almueskolen. Konsul Garman havde i flere Aar været Formand i Skolekommissionen; thi trods den ikke ubetydelige Afstand var dog Sandsgaard trukket indenfor Bygrændsen.</said></p>
<p n="NOR0001316"><said direct="False">Rachel sad og glædede sig over de korte, energiske Svar, hvormed hendes Bordherre mødte Konsulens Bemærkninger. Især faldt det i hendes Smag, at den nye Skolebestyrer med stor Bestemthed fordrede endel Forandringer og forøgede Udgifter ved Skolen, som Konsulen fandt unødvendige og altfor kostbare.</said></p>
        <p n="NOR0001317"><said direct="False">Det var ikke ofte, hun havde mødt en Mand, der viste saamegen Kraft og Virkelyst, som den unge Theolog. Og hvergang han paa sin rolige, faste Maade sagde: </said><said direct="True">«det maa og skal gjøres»</said><said direct="True"> – eller noget lignende, saa hun halvt foragteligt over til Fuldmægtig Delphin, som nu var ganske optaget af at lære Fru Fanny en Kunst med en Kork og to Gafler. Men naar hendes Blik gled hen over Jacob Worse, kom der noget udfordrende i Udtrykket, som han imidlertid slet ikke syntes at mærke. Thi han vedblev at tale halvt spøgende, halvt fortroligt med gamle Jomfru Cordsen.</said></p>
<p n="NOR0001318"><said direct="False">Ligefra Jacob Worse begyndte at blive en stadig Gjæst paa Sandsgaard, var der opstaaet etslags Venskab mellem ham og den gamle Dame. Hun var ellers tør og indesluttet; men han havde et eget Lag til at faa hende paa Glid, saa at hun betrodde ham mere end nogen anden.</said></p>
<p n="NOR0001319"><said direct="False">Adjunkten var saa sint, at han spiste næsten alle Rødbederne, og Legationssekretæren ærtede ham i al Gemytlighed. Men den unge Hr. Gabriel ofrede al den Tid, han kunde afse fra Spisningen, til at iagttage Adjunkten. Og hvergang denne saa nedover den Kant af Bordet, hvor Gabriel sad ved Siden af Jomfru Cordsen, tog den unge Herre sit Glas og tømte det med en rolig, voxen Mine. Thi han vidste, at det ærgrede Adjunkten.</said></p>
<p n="NOR0001320"><said direct="False">Morten, som havde Plads mellem Kandidat Johnsen og Præsten Martens, morede sig med at holde Theologernes Glas bredfyldte. Ellers brød han sig ikke stort om, hvad der foregik ved Bordet, især efterat han havde arrangert det saa, at den ene Flaske Burgunder fik Plads ved hans Couvert.</said></p>
<p n="NOR0001321"><said direct="False">Det var en stille, varm Vaardag. Ved Desserten begyndte Solen, som faldt skraat ind ad de to aabne Vinduer mod Nord, at naa hen til Bordet. Først skinnede den paa Fru Garmans sorte Silke og omgav Pastor Martens's blonde Hoved med en fin Straalekrands. Efterhaanden spillede Solstraalerne hen over hele den Række, der sad med Ryggen mod Lyset, og faldt i skraa Striber mellem Stolene indover den hvide Dug og de slebne Karafler. Morten holdt sit Glas op og glædede sig over Glansen.</said></p>
<p n="NOR0001322"><said direct="True">«Se, hvor Deres Svigerinde tager sig godt ud i den straalende Belysning –»</said><said direct="False"> hviskede Delphin til Fru Fanny.</said></p>
<p n="NOR0001323"><said direct="True">«Aa – ja! – finder De egentlig det?»</said><said direct="False"> svarede hun.</said></p>
<p n="NOR0001324"><said direct="False">Lidt efter bad hun en af Pigerne, som vartede op, at rulle Gardinet en Smule ned, Solen skar hende i Øinene.</said></p>
<p n="NOR0001325"><said direct="False">Samtalen var nu meget livlig ved den øvre Ende af Bordet; man talte fremdeles om Ungdommens Undervisning. Adjunkten udbredte sig over sit Yndlingstema: at det var umuligt for unge Mennesker at tilegne sig ordentlige Kundskaber, medmindre de fik Bank; og al høiere Dannelse vilde forsvinde – det bandte han paa – hvis man ikke itide fik sætte Grændse for den moderne Humanisme – det vil sige Forkjælelse.</said></p>
<p n="NOR0001326"><said direct="False">Fru Aalbom understøttede ham oprigtigt, Legationssekretæren, fordi det morede ham; men Konsulen var tvivlraadig. Han satte megen Pris paa den gode, gamle Tid; men han troede dog, at det kunde gaa med lidt mindre Bank end han havde faaet.</said></p>
<p n="NOR0001327"><said direct="False">Skolebestyreren fremholdt Vigtigheden af den religiøse Opdragelse og Hjemmets Indflydelse.</said></p>
        <p n="NOR0001328"><said direct="True">«O – ja! – Hjemmet! Hjemmet!»</said><said direct="False"> udbrød Fru Aalbom, </said><said direct="True">«Skolen og Hjemmet bør gaa Haand i Haand.»</said></p>
        <p n="NOR0001329"><said direct="True">«Netop»</said><said direct="False"> – tog Adjunkten Ordet, </said><said direct="True">«har en Gut faaet Bank i Skolen, bør han ogsaa have det hjemme.»</said></p>
<p n="NOR0001330"><said direct="True">«Hjemmene ere jo forskjellige»</said><said direct="False">, sagde Johnsen; det var første Gang, han sagde noget, som Rachel ikke fandt kraftigt nok.</said></p>
        <p n="NOR0001331"><said direct="True">«Aa – men alligevel!»</said><said direct="False"> raabte Fru Aalbom, lagde Hovedet paa Siden og saa op i Loftet, </said><said direct="True">«Hjerteforholdet – Hjemmet – Moderømheden – o – Hjemmet – Hjemmet!»</said></p>
<p n="NOR0001332"><said direct="True">«Det kommer s'gu an paa, hvadslags Hjem man har – Fru Aalbom!»</said><said direct="False"> lød det pludseligt fra Jacob Worse. Alle saa paa ham; han havde rettet sig op, Ansigtet var rødt og det lyste i hans Øine.</said></p>
        <p n="NOR0001333"><said direct="False">Der blev en liden Pause, men Konsulen sagde smaaleende, idet han tog sit Glas: </said><said direct="True">«Ja nu raader jeg enhver til at passe sig, for nu kommer Jacob Worse! – jeg har seet den Herre optræde et Par Gange før, og jeg ved, at da gaar det hedt til. Men lad os heller forlægge Kamppladsen til Havestuen, der kunne vi stride i Skyggen. Hvis mine Damer og Herrer synes som jeg, ville vi ønske hverandre: velbekomme.»</said></p>
<p n="NOR0001334"><said direct="False">Selskabet brød op. Legationssekretæren lo, saa det klukkede i ham, og takkede Worse, mens de gik nedad Trappen, fordi han saa beleiligt var plumpet ned i Samtalen. Jacob Worse maatte le selv, og tilsidst lo de alle undtagen Aalbom og Frue, der vare fornærmede.</said></p>
<p n="NOR0001335"><said direct="False">Men Rachel undrede sig over, at hendes Fader var saa bange for at lade Worse komme tilorde. Hun havde ogsaa et Par Gange hørt ham deltage i en Disput, og hun havde forundret sig over den Heftighed, som da pludselig kunde komme over ham. Hans Meninger vare vistnok noget originale, men derfor behøvede han dog ikke at tie, og hun fandt det feigt af Jacob Worse saaledes at lade sig maalbinde.</said></p>
<p n="NOR0001336"><said direct="False">Under Maaltidet havde Pastor Martens gjort flere Forsøg paa at komme med i den almindelige Samtale. Men det lykkedes ham ikke. Man var altfor optaget af den nye, interessante Skolebestyrer, og desuden lagde hans Borddame Beslag paa ham. Ogsaa efter Bordet maatte han sidde i Sofaen hos Fru Garman, mens Ungdommen gik til Kroketpladsen – i Skyggen under den firskaarne Lindeallée.</said></p>
<p n="NOR0001337"><said direct="False">Men Adjunkt Aalbom gik – «omknoklet» af sin Hustru – som Delphin sagde – op og ned i den brede Gang foran Huset og ventede paa Kaffen. Han var endnu sint over sine Uheld og de Krænkelser, han havde lidt. Fruen søgte at berolige ham, idet hun slyngede den ene Arm omkring ham:</said></p>
<p n="NOR0001338"><said direct="True">«Hvorledes kan dog en Mand som du – Aalbom! – bryde dig om sligt! – disse nye, unge Mennesker kommer her en Tid, saa gjør de sig paa en eller anden Maade umulige. Vi er dog de første alligevel; – saa du ikke, Konsulen tog mig tilbords.»</said></p>
        <p n="NOR0001339"><said direct="True">«Aa skidt!»</said><said direct="False"> svarede hendes Mand, </said><said direct="True">«hvad bryder jeg mig om disse Pengesække og Kræmmere! – men at en Mand af mine Kundskaber, med mine Fortjenester af Undervisningsvæsenet og Literaturen, skal være udsat for impertinente Svar af saadanne Grønskollinger – saadanne –»</said><said direct="False"> og af sit rige Forraad af Skjældsord udøste Adjunkten en udsagt Strøm, hvilket forskaffede ham nogen Lindring.</said></p>
<p n="NOR0001340"><said direct="False">Aalboms boede omtrent midtveis mellem Sandsgaard og Byen, hvilket fra først af var Aarsag til, at de blev indbudne til Garmans. Siden havde de vidst at holde sig saa godt fremme, at det ialmindelighed var Aalboms, man greb til, naar der skulde samles et Selskab i en Fart. Konsulen havde ogsaa hjulpet Adjunkten med nogle uforudseede Udgifter i Anledning af en «Kortfattet Oversigt over det franske Sprogs Oprindelse og historiske Udvikling. – Til Skolebrug.» Thi ved nederdrægtig Ondskab og Misundelse var denne Perle af en Bog ikke antaget til Skolebrug nogetsteds i Landet.</said></p>
<p n="NOR0001341"><said direct="False">De gamle Brødre Garman pleiede at sove Middag i sine Værelser; men idag blev der ikke sovet stort. Thi de aftalte alt i Anledning af Madeleines Besøg i Byen. Hun skulde komme om to–tre Dage, og have Værelse ovenpaa ved siden af Jomfru Cordsen.</said></p>
<p n="NOR0001342"><said direct="False">Men Gabriel stjal sig en Cigar og vandrede glad og søndagsmæt ned paa Værftet, for at inspicere Skibet og snakke engelsk med Mr. Robson.</said></p>
<p n="NOR0001343"><said direct="False">Det første Bekjendskab, Madeleine gjorde i sine nye Omgivelser, var med Sypigen; thi hun maatte naturligvis «syes fuldstændigt op» – især udvendigt.</said></p>
<p n="NOR0001344"><said direct="False">Selve Familien paa Sandsgaard kjendte hun jo paa en Maade før fra kortere Besøg, og den samme Fornemmelse af Kulde, som hun altid havde modtaget blandt disse Mennesker, lagde sig ogsaa nu over hende. Imidlertid var Madeleine langtfra nogen frygtsom Natur – tvertimod; men Overgangen fra den ubundne Frihed under aaben Himmel til det regelrette Liv i det korrekte Hus var altfor brat for hende. Hun prøvede forgjæves at finde sig tilrette, og i de første Uger længtede hun sig ganske syg.</said></p>
<p n="NOR0001345"><said direct="False">Dette skjulte hun dog i sine Breve til Faderen, hun vidste ikke rigtig hvorfor.</said></p>
<p n="NOR0001346"><said direct="False">Fætter Gabriel var den eneste, som talte muntert og venligt til hende; alle de andre vare saa stive og tilbageholdne, som om de bare tænkte paa sig selv.</said></p>
<p n="NOR0001347"><said direct="False">Ikke engang til Rachel kunde hun rigtig slutte sig; de to Kusiner havde aldrig følt sig tiltrukne af hinanden.</said></p>
<p n="NOR0001348"><said direct="False">Skjønt kun faa Aar ældre var Rachel Garman dog sin Kusine meget overlegen i Kundskaber og Livserfaring. Medens Madeleines Sind var let og lyst som Solskin, var der paa Bunden af Rachels kolde og beherskede Væsen en urolig Trang til at tage fat, til at gjøre noget – ligegyldigt hvilket – bare komme i Bevægelse.</said></p>
<p n="NOR0001349"><said direct="False">For ikke længe siden havde hun havt en stor Strid med sin Fader. En dag traadte hun ind i Kontoret og forlangte at faa arbeide med i Forretningen. Konsul Garman tabte aldrig sin Fatning; men denne Gang var han paa Nippet. Striden endte imidlertid – som enhver Strid, der førtes mod Unge-Konsulens Principer – med en afgjort Seier for disse. Men fra den Tid blev Datteren endmere kold og indesluttet.</said></p>
<p n="NOR0001350"><said direct="False">Det var snart gjort for Rachels skarpe Øine at gjennemskue den lille Kusine fra Landet; og da hun havde overbevist sig om, at der ikke var noget i hende – hun gik vel kanske og længtede efter et eller andet, men uden nogen Trang til at handle, til at gjøre noget – saa lod hun Madeleine gaa sin egen Gang. Og Forholdet mellem dem blev staaende omtrent som mellem en Voxen og et Barn – venskabeligt, men uden Fortrolighed.</said></p>
<p n="NOR0001351"><said direct="False">Fru Garman var ikke ganske naadigt stemt mod den nye Gjæst, fordi man ikke paa Forhaand havde indhentet hendes Samtykke. Og selv den gode Jomfru Cordsen skræmte Madeleine i Førstningen med sin tørre, høie Figur og de stivede Kappestrimler.</said></p>
<p n="NOR0001352"><said direct="False">Men Sypigen var en bleg, svagelig Skabning med et Par underlige store Øine, der altid saa ud somom de bad Omforladelse. Hun var smuk endnu: men alle fik strax det Indtryk, at hun havde været meget smukkere; der var noget forkuet og falmet over hende; Kinderne var lidt indfaldne, man kunde se, at hun havde mistet flere Tænder.</said></p>
<p n="NOR0001353"><said direct="False">Madeleine maatte i de første Dage tilbringe sin meste Tid inde hos Sypigen; thi var hun først kommen, vilde Fru Garman ogsaa, at hun skulde være i Stil med det øvrige Hus, og desuden havde Konsulen givet Jomfru Cordsen Besked. Det var da lige som en Trøst for Madeleine, der følte sig saa ensom, at være rigtig venlig og elskværdig mod den lille forskræmte Sypige.</said></p>
<p n="NOR0001354"><said direct="False">En Aften, da hun var gaaet, spurte Madeleine Jomfru Cordsen, hvem hun egentlig var. Den gamle Dame saa et Øieblik skarpt paa hende og svarede derpaa, at Marianne var en Sønnedatter af gamle Anders Begmand nede paa Værftet, og at hun for nogle Aar siden havde havt et Barn. Kjæresten – sagde Jomfru Cordsen og saa atter paa Madelaine – reiste til Amerika og Barnet døde. Saa lod Garmans hende lære Kjolesøm – hun havde tjent paa Sandsgaard – og siden havde hun havt sit stadige Arbeide i Huset.</said></p>
<p n="NOR0001355"><said direct="False">Mere fik Madeleine ikke vide, hun spurgte heller ikke efter; og Jomfru Cordsen følte sig beroliget.</said></p>
<p n="NOR0001356"><said direct="False">Thi det var ikke saa ganske sikkert og sandt, hvad den gamle Dame havde fortalt Madeleine. I Sypigens Historie var der skjult en af de Garmanske Hemmeligheder, som det var Jomfru Cordsens Livsopgave at vaage over.</said></p>
<p n="NOR0001357"><said direct="False">Og mens hun iaften gik hjemover, tænkte Marianne netop paa dette – ja det var igrunden aldrig helt ude af hendes Tanker.</said></p>
<p n="NOR0001358"><said direct="False">Den muntre venlige Frøken Madeleine, der var saa ulig de andre Garmans, havde vakt alle hendes Erindringer tillive. Hun var vis paa, at endnu kjendte Madeleine ikke hendes hele Skam – hun kunde umuligt vide det, siden hun var saa venlig mod hende – og Marianne gruede for, at nogen skulde fortælle det. Thi der var nok af dem, som kunde fortælle; men der var ingen, som vidste, hvad hun havde lidt.</said></p>
<p n="NOR0001359"><said direct="False">Og som hun gik, gled de forbi igjen alle de tunge Begivenheder fra hendes Livs Ulykke. Først huskede hun, hvor smuk han var – Husets Søn – da han kom hjem fra Udlandet, – endnu før der var Tale om, at han skulde have Datter til Amtmanden; – hvorlænge han bad og plagede hende og hvorlænge hun stred imod. Saa kom den Skrækkens Dag, da hun blev kaldt ind til Konsulen i det indre Kontor. Aldrig havde hun kunnet begribe, hvorledes han egentlig havde faaet det at vide – den eneste, som kanske kunde vide noget, var Jomfru Cordsen; – men endnu mindre kunde hun sidenefter forstaa, at hun selv havde ladet sig overtale eller tvinge eller hvad det nu var – til det, som nu kom. Det maatte vel være som Folk sagde, at Unge-Konsulen kunde Ingen staa sig imod; og saa blev hun da forlovet med Kristian Kusk – det værste, hun vidste– saa reiste han til Amerika, Barnet blev født og døbt Kristian. – Efter den Tid mindedes hun kun klart hin Nat, da Barnet døde; alle andre Indtryk flød sammen – tunge og graa som Skyer.</said></p>
<p n="NOR0001360"><said direct="False">Hun havde troet, at Skammen maatte dræbe hende; men den havde bare pint hende. Paa Sandsgaard, hvor hun aldrig mere vilde sætte sine Ben, gik hun nu dagligt. Hvergang hun traf nogen – især Fru Fanny – stadsede hendes Hjerteslag. Men de gik saa kolde og rolige forbi, somom de Ingenting vidste eller somom det hele slet ikke vedkom dem. Mange Gange havde hun ogsaa truffet ham. I Førstningen gik de hurtigt forbi hinanden; men tilslut syntes han ogsaa at have glemt det hele, og nu hilste han venligt med den gamle Stemme: Goddag Marianne.</said></p>
<p n="NOR0001361"><said direct="False">Det var somom disse Mennesker levede indenfor en stærk Mur, og somom hendes lille Skjæbne var knust mod den som et skjørt Glas.</said></p>
<p n="NOR0001362"><said direct="False">Marianne gik en Snarvei over Værftet, hvor Tømmermændene just var ifærd med at dele Spaanerne og putte dem i Sækkene. Hun fandt Bedstefaren, som ogsaa var færdig i sit Beghus, og de fulgtes nu hjemover.</said></p>
<p n="NOR0001363"><said direct="False">Anders Begmand boede i den yderste lille Hytte i den Række af rødtjærede Smaahuse, som laa indunder den bratte Fjeldskrænt paa den vestre Side af Sandsgaardsbugten.</said></p>
<p n="NOR0001364"><said direct="False">Veien langs Stranden var bare en Fodsti, der førte til hver Mands Dør og saa bag Huset og videre. I Stranden laa der Tare og Fiskeslo, som raadnede; bag Husene var der oftest Udløb for Kjøkkenvasken, alslags Søl kastedes ud, og Stien bestod mest af store Stene, hvor man hoppede, for ikke at stige nedi.</said></p>
        <p n="NOR0001365"><said direct="False">Der boede mange i hvert Hus især om Vinteren, naar Søfolkene vare hjemme. Alle vare de Garman &amp; Worse's Folk. Firmaet eiede alt, hvad de havde: deres Baade, deres Huse og Grunden under deres Fødder – alt havde været, var og blev Garman &amp; Worse's.</said></p>
<p n="NOR0001366"><said direct="False">Naar Gutterne blev store nok, kom de ud med Firmaets Skibe, og de flinkeste af Pigerne fik Tjeneste i Huset eller paa «Gaarden». Forresten kunde de stelle sig som de vilde derude; der betaltes aldrig Leie af Husene, og der førtes intet Opsyn fra Firmaets Side med «west end», som Folkevittigheden havde døbt den lille Række af Smaahuse.</said></p>
<p n="NOR0001367"><said direct="False">Anders Begmands Hus var baade det yderste og det mindste. Men han behøvede heller ikke stor Plads nu, – han var alene med sine to Børnebørn Marianne og Martin. Før – da hans Kone levede, og de havde tre voxne Sønner i Huset, hvoraf den ene var gift, kunde det mangengang være trangt nok. Nu vare de alle døde og borte – Konen paa Kirkegaarden, og Sønnerne paa Søen.</said></p>
<p n="NOR0001368"><said direct="False">Anders var en gammel, krogrygget Mand. Krøllet hvidt Haar stod ud i en Dusk over Ørene under den flade Hue, der saa ud som en Begklat, hvilket den da ogsaa omtrentlig var. I sin Ungdom havde han gjort en Middelhavstur med «Familiens Haab»; men han blev kasseret; thi Anders havde en Legemsfeil: han stammede.</said></p>
<p n="NOR0001369"><said direct="False">Han kunde snakke længe, uden at det kom; men kom det først, kunde han ligesaagodt opgive at faa sagt mere for den Gang. Thi da blev han staaende og hakkede og hakkede, til han blev saa sint, at han næsten fik Krampe. I Ungdommen var han derfor farlig at komme nær, naar han stammede; thi ligesom han blev sint, naar han stammede, saaledes stammede han ogsaa, naar han blev sint. Der var kun et som hjalp, og det var at synge. Derfor hændte det undertiden, naar noget af stor Vigtighed kom ham paatværs i Halsen, at han greb til det fortvivlede Middel at synge det ud; og da havde han en liden munter Melodi, som han altid brugte. Man fortalte, at han maatte synge, da han friede til sin Kone, – hvis det nu var sandt; men sikkert er det, at det gik sjeldent paa med Sangen, og ve den, der vovede at sige: «Syng Anders!»</said></p>
<p n="NOR0001370"><said direct="False">Det vil da sige i Ungdommen; nu var han knækket, og man kunde sige, hvad man vilde til ham. Derfor var der ikke længer nogen Fornøielse i at ærte ham, og han fik være i Fred. Mellem Arbeidsfolkene stod han i stor Anseelse, baade fordi han havde været ved Værftet i over 50 Aar, men helst fordi han havde havt megen Sorg paa sine gamle Dage – værst var det med Marianne, som var hans Øiesten og Lyspunktet i hans Liv. Thi af Martin havde han bare Sorg; det var en umulig Gut. Skipperen, han kom hjem med sidste Gang, klagede over ham og vilde ikke have ham med ud igjen. Nu gik han da hjemme og drev og drak.</said></p>
</sample>
    <sample><p n="NOR0001105"><said direct="False">Med det samme det saa ud, somom de skulde skilles, sagde han: </said><said direct="True">«Hvordan er det med Foden din?»</said></p>
<p n="NOR0001106"><said direct="True">«Tak godt – jeg tog Brændevin.»</said></p>
<p n="NOR0001107"><said direct="True">«Sved det?»</said><said direct="False"> spurgte Per.</said></p>
<p n="NOR0001108"><said direct="True">«Aa – ikke stort.»</said></p>
<p n="NOR0001109"><said direct="True">«Det var godt gjort,»</said><said direct="False"> sagde han og løftede Øinene saa langt som til Spidsen af hendes Hage.</said></p>
<p n="NOR0001110"><said direct="False">Nu maatte de vel skilles; der var ikke mer at sige; men Madeleine syntes, at Per var svært ubehjælpelig.</said></p>
<p n="NOR0001111"><said direct="True">«Farvel, Per!»</said></p>
<p n="NOR0001112"><said direct="True">«Farvel!»</said><said direct="False"> svarede han, og begge drog sig et Par Skridt afsted.</said></p>
<p n="NOR0001113"><said direct="True">«Du Per! – hvor skal du hen, naar du har været oppe med Hummeren?»</said></p>
<p n="NOR0001114"><said direct="True">«Ingen Plads,»</said><said direct="False"> svarede Per.</said></p>
<p n="NOR0001115"><said direct="False">Han var dog altfor dum; – og alligevel vendte hun sig endnu engang og raabte:</said></p>
<p n="NOR0001116"><said direct="True">«Jeg gaar nordover i Marehalmen, her er saa vakkert Veir –»</said><said direct="False"> derpaa løb hun.</said></p>
<p n="NOR0001117"><said direct="True">«Aa ja!»</said><said direct="False"> svarede Per og for som en Kat opover Skrænten.</said></p>
        <p n="NOR0001118"><said direct="False">Mens han løb, kastede han al Taren fra sig, for at have Hummeren fri; og da han fik op Kjøkkendøren, slængte han Uhyret paa Bænken og raabte </said><said direct="True">«Værsaagod!»</said><said direct="False"> idet han forsvandt.</said></p>
        <p n="NOR0001119"><said direct="False">Pigen havde kjendt ham paa Maalet og løb efter, for at bestille fersk Fisk til Fredag. Men han var alt udfor Bakken; hun stirrede halvræd efter ham og mumlede: </said><said direct="True">«Jeg mener, Degeren tog han Per!» –</said></p>
<p n="NOR0001120"><said direct="False">Den gulhvide Sand strakte sig nordover med sine grønne Tuster af Marehalm, saalangt Øiet kunde naa. Kystlinien bøiede sig i Næs og Bugter, hist og her en Klynge Baade, Maager og Ringgjæs havde travelt i Stranden, medens Brændingen rullede med smaa krumme Bølger, der tindrede i det klare Solskin.</said></p>
<p n="NOR0001121"><said direct="False">Per tog hende snart igjen; thi Madeleine gik langsomt idag. Hun havde plukket et Par unge Ax af Marehalmen og prøvede at fæste dem i Hattebaandet, mens hun gik.</said></p>
<p n="NOR0001122"><said direct="False">Uvenskabet fra igaar hvilede tungt paa dem begge; det var egentlig den første Begivenhed, som indtraf i Forholdet mellem dem; og de følte kanske – hver paa sin Maade – at de stod ved et Afsnit. Derfor gjorde de begge saa stor en Bue som muligt udenom det, som egentlig beskjæftigede deres Tanker. Og Samtalen gik i korte, ligegyldige Sætninger afbrudt og stakaandet. Tilslut maatte hun prøve at bringe ham nærmere til Sagen og spurgte ham, om han fik mange Hummer inat?</said></p>
<p n="NOR0001123"><said direct="True">«Syvogtyve»</said><said direct="False"> svarede Per.</said></p>
<p n="NOR0001124"><said direct="False">Det var hverken mange eller faa, saa derom var ikke mere at sige.</said></p>
<p n="NOR0001125"><said direct="True">«Du roede fort igaar –»</said><said direct="False"> sagde hun og bøiede sig; thi hun følte, at nu nærmede de sig.</said></p>
<p n="NOR0001126"><said direct="True">«Det var – det var, – fordi jeg var alene i Baaden –»</said><said direct="False"> kom det stammende; han forstod strax, at det var dumt sagt; men han kunde ikke hjælpe det.</said></p>
<p n="NOR0001127"><said direct="True">«Kanske du liger bedst at være alene i Baaden?»</said><said direct="False"> spurgte hun raskt og saa paa ham.</said></p>
        <p n="NOR0001128"><said direct="False">Men da han stod der foran hende – det lange, ubehjælpelige Mandfolk saa ynkeligt forfjamset og sønderknust og alligevel saa stor og stærk og vakker, kastede hun sig med et lidet Sprang om Halsen paa ham og sagde halvt leende, halvt skamfuld: </said><said direct="True">«Aa du Per! – du Per!»</said></p>
<p n="NOR0001129"><said direct="False">Per havde ingen Ide om, hvad han skulde foretage sig med en Dame, der hang ham om Halsen, og han stod derfor ganske stille. Han saa nedover det lange sorte Haar og den slanke Ryg, – og skjælvende over sin egen Dristighed lagde han sin svære Arm lempeligt omkring hende.</said></p>
<p n="NOR0001130"><said direct="False">De vare komne ind mellem Marehalmen, og bag en af de største Tuer satte hun sig i det varme tørre Sand. Han fik Plads ved Siden af hende.</said></p>
<p n="NOR0001131"><said direct="False">Per sad og saa sig om, af og til gled hans Øine henover hende, men altid usikkert; han begreb øiensynligt ikke Situationen. Og tilslut blev han hende saa komisk, at hun reiste sig leende og raabte: «Kom Per! – lad os løbe!»</said></p>
<p n="NOR0001132"><said direct="False">Snart løb de, snart gik de Fod for Fod; hans tunge Søstøvler gjorde et bredt Mærke i Sandet, og hendes smaa Damestøvler tog sig saa snurrigt ud ved Siden, at de maatte vende sig og le. De legte og lo som Barn uden at mærke, at de vare voxne, og Per maatte love, at holde op med at tygge Tobak. Og langsmed den bugtede Strand lige ved Randen af det store friske Hav feirede de sin Livsfest – disse unge Hjerter, mens Brændingen rullede med smaa krumme Bølger, der tindrede i det klare Solskin. –</said></p>
<p n="NOR0001133"><said direct="False">– Fyrforvalteren havde netop fuldført et Brev til sin Broder. Det var et af disse kjedsommelige Forretningsbreve med indlagte Vexelblanketter. Aldrig kunde han lære, hvor han skulde anbringe sit Navn paa disse utaalelige, langagtige Papirer. Men – underlig nok! – Broderen sagde bestandig, at det var ganske rigtigt, og Christian Fredrik var uhyre nøje paa det i slige Ting. Nu var da Brevet afsendt, og den gamle Herre aandede lettere, medens han stod ved Vinduet og saa udover. Da opdagede han to Skikkelser, som gik nordover mod Sandsletten. Halvt i Tanker flyttede han hen til det andet Vindu og rettede den store Kikkert.</said></p>
        <p n="NOR0001134"><said direct="True">«Hm! –»</said><said direct="False"> sagde han, </said><said direct="True">«er de nu der igjen!»</said></p>
<p n="NOR0001135"><said direct="False">Pludselig reiste han sig: «Hvad behager? – Jeg tror saagu, hun er gal!»</said></p>
<p n="NOR0001136"><said direct="False">Legationssekretæren bøiede sig igjen ned til Kikkerten og kastede sin Cigarette. Jo, ganske rigtigt! – det var hans egen Madeleine om Halsen paa Vente-Per.</said></p>
<p n="NOR0001137"><said direct="False">Han gned ivrigt Glassene med sit Lommetørklæde. Se saa! – der gik de da ordentligt ved Siden af hinanden. De vare indimellem Marehalmen; nu gik de ind i en stor Tue og blev borte. Han rettede betænksomt Kikkerten mod den anden Kant af Tuen og ventede.</said></p>
<p n="NOR0001138"><said direct="True">«Nu da?»</said><said direct="False"> sagde han og gned atter Glasset. De vare endnu ikke komne frem igjen. Der gik et Par Minutter, Fyrforvalteren blev ganske nervøs. Endelig saa han en Skikkelse reise sig, derpaa den anden. Kikkerten var udmærket, og den gamle Kavaller forstod Situationen ligesaa godt, somom han havde siddet i Marehalmen.</said></p>
        <p n="NOR0001139"><said direct="True">«Naa – naa – ikke værre!»</said><said direct="False"> mumlede han; </said><said direct="True">«men det kan blive slemt nok. Det er vel bedst, hun kommer til Byen.»</said></p>
<p n="NOR0001140"><said direct="False">– Ved Middagsbordet sagde han altsaa:</said></p>
<p n="NOR0001141"><said direct="True">«Du ved, Madeleine! – der har længe været Tale om, at du skulde være nogen Tid paa Sandsgaard –»</said></p>
<p n="NOR0001142"><said direct="True">«Aa nei – Pappa! –»</said><said direct="False"> afbrød Madeleine og saa bønligt paa ham.</said></p>
<p n="NOR0001143"><said direct="True">«Jo – Barn! det er paatide nu – mener jeg –»</said><said direct="False">; – der var en usædvanlig Bestemthed i hans Tone.</said></p>
<p n="NOR0001144"><said direct="False">Madeleine fik en Anelse om, at han vidste det hele, og med en Gang stod det for hende, hvad det dog igrunden var for en besynderlig Formiddag, hun havde tilbragt. Naar hun sad heroppe i den elegante Stue, lige overfor Faderen, der var saa fin og statelig, tog baade Per og Stranden og alt, hvad dertil hørte, sig ganske anderledes ud. Og istedetfor den freidige Tilstaaelse, hun havde øvet sig paa, da hun gik hjemover, slog hun nu Øinene ned og blev blussende rød.</said></p>
<p n="NOR0001145"><said direct="False">Dermed var Sagen afgjort. Madeleine var glad over, at Faderen ikke lagde Mærke til hendes Forvirring. Og Legationssekretæren var lykkelig, fordi han slap nøiere at drøfte dette Emne med sin Datter. Thi den gamle Herre havde just ikke sin stærkeste Side i dette Kapitel.</said></p>
<p n="NOR0001146"><said direct="False">Den næste Dag red han altsaa til Byen.</said></p>
<p n="NOR0001147"><said direct="True">«Avoir – avant – avu – saa var det! – avoir – avant – avu – det er rigtigt – Gutten min! – avoir – avant.»</said><said direct="False"> –</said></p>
<p n="NOR0001148"><said direct="False">Nu vidste hele Klassen, at Adjunkten var falden i Tanker. Han gik med lange Skridt op og ned paa Gulvet med halvlukkede Øine, af og til gestikulerende, medens han gjentog og gjentog det mishandlede Hjælpeverbum.</said></p>
<p n="NOR0001149"><said direct="False">Paa de øverste Bænke begyndte man at fnise; paa de nederste, hvor man ikke havde saa fint Øre for de franske Verber, lo man med for Selskabs Skyld. Men den ulykkelige, som blev examineret, sad og skalv for, at Adjunkten tilslut skulde mærke, hvad det var for en underlig Konjugation.</said></p>
<p n="NOR0001150"><said direct="False">Denne ulykkelige var Gabriel Garman – yngste Søn af Firmaet; han var en lang, smekker Gut paa femten, sexten Aar med et fint Ansigt, stor Næse og en rank Holdning.</said></p>
<p n="NOR0001151"><said direct="False">Gabriel sad i den nederste Halvdel af Klassen, hvilket var en stor Skam – mente Lærerne –, thi han havde gode Anlæg. Men det var en underlig, vrang Gut; i enkelte Retninger – f. Ex. Regning og tildels Mathematik – udmærkede han sig; men i de vigtigste Fag – Græsk og Latin – var han næsten umulig at drive frem, og Gabriel var bestemt for Studering.</said></p>
        <p n="NOR0001152"><said direct="False">Da den almindelige Munterhed i Klassen brød ud i forskjellige halvkvalte Lyd, vendte omsider Adjunkten tilbage fra sine dybsindige Drømmerier. Men da han igjen tog fat paa Bogen, for at gaa videre i Examinationen vilde Ulykken, at han endnu engang gjentog: – </said><said direct="True">«avoir – avant! –» han for iveiret – avu!»</said><said direct="False"> skreg han i den høieste Discant </said><said direct="True">– «aa, du Kamel! – kan du endnu ikke dit avoir! – hvad skal der vel blive af dig?»</said></p>
<p n="NOR0001153"><said direct="True">«Kjøbmand»</said><said direct="False"> svarede Gabriel kort.</said></p>
<p n="NOR0001154"><said direct="True">«Hvad siger du! – svarer du din Lærer! – bruger du Mund! – jeg skal lære dig! – hvor er Protokollen? –»</said><said direct="False"> og med lange Skridt for han op paa Kathederet, dukkede ned i Pulten og rodede omkring.</said></p>
<p n="NOR0001155"><said direct="False">Idetsamme gik Døren til Gangen op, og et besynderligt lidet skolemæssigt Hoved stak ind – langt, amerikansk Bukkeskjæg, rød Næse og blaa Sømandshue.</said></p>
        <p n="NOR0001156"><said direct="True">«Master Gabriel –»</said><said direct="False"> sagde Hovedet med en halvdrukken Stemme, </said><said direct="True">«Master Gabriel! – er du her? – aa sidder du der – poor boy! – tvi Fan for en Luft! jeg vilde bare indom og sige dig, at du maa komme ned paa Værftet, naar du slipper af Skolen, – vi begynder paa Huden –»</said></p>
        <p n="NOR0001157"><said direct="False">Længer kom han ikke; thi ved Synet af den langbente Adjunkt, der steg ned af Kathederet forfærdet over denne Forstyrrelse af Skolefreden, standsede Hovedet i sin Tale og med et hjerteligt: </said><said direct="True">«Gudsbitterdød– for et Spøgelse!»</said><said direct="False"> forsvandt det og Døren lukkedes.</said></p>
<p n="NOR0001158"><said direct="False">Der skulde ikke saa meget til for at bringe de unge Mennesker i Latter, og da idetsamme Pedellens Klokke forkyndte, at Timen var forbi, brød den hele Klasse op, medens Adjunkten skummende af Raseri løb, for at klage til Rektor.</said></p>
<p n="NOR0001159"><said direct="False">Gabriel skyndte sig ogsaa ud af Skolen saa fort han kunde, for at indhente sin Ven, der havde forstyrret Skolefreden. Men han var allerede forsvunden, – formodentlig var han gaaet ned i Byen, for at styrke sig.</said></p>
<p n="NOR0001160"><said direct="False">Det var Skibsbygmester Tom Robson, som han hed efter sin Hjemkomst fra Amerika. Egentlig hed han Thomas Robertsen, da han reiste hjemmefra; men det blev forandret i Amerika, og nu beholdt han det som det var.</said></p>
        <p n="NOR0001161"><said direct="False">Tom Robson var den flinkeste Bygmester paa Vestkysten; men han drak; saaat den, der skulde bruge ham, maatte føre streng Kommando og alligevel have megen Taalmodighed. For Garman &amp; Worse havde han bygget flere Gange; men det Skib, som nu stod paa Stabelen ude i Sandsgaard, skulde dog blive hans Mesterstykke. Det var det største Fartøi, som endnu var bygget i Byen – paa en 450 Læster, og Konsul Garman havde givet Ordre til, at der ikke skulde spares paa nogen Ting, – det skulde blive en Mønsterskude.</said></p>
<p n="NOR0001162"><said direct="False">Derfor drak Tom bare af og til – ved de større Afsnit i Arbeidet; saaledes idag, da han var kommen saa vidt, at man kunde begynde at lægge Plankehuden paa Spanterne.</said></p>
<p n="NOR0001163"><said direct="False">Da Gabriel ikke fandt sin Ven og heller ikke saa noget til Vognen fra Sandsgaard, som pleide at holde udenfor Skolen, tog han paa Hjemveien tilfods – udover den lange Allee, som førte til Firmaets Eiendom. Det var en god halv Times Gang, og mens han vandrede afsted slæbende det tunge Læs af forhadte Bøger, gik Gutten i bitre Tanker.</said></p>
<p n="NOR0001164"><said direct="False">Hver Dag, naar han kom fra Skolen, mødte han de yngre af Kontorfolkene, som spiste i Byen; de saa trætte og tildels luvslidte ud; men alligevel misundte han dem. De fik sidde og arbeide den hele dag i Kontoret – den store Helligdom, hvor han, som dog var Husets Søn, ikke havde noget at sige eller gjøre. Han maatte indskrænke sin Virksomhed til Værftet, hvor der var hundrede Smuthuller, og hvor Konsulen sjeldent kom om Eftermiddagen. Derfor var ogsaa det store Skib hans Stolthed og Fryd; han krøb omkring baade udenbords og indenbords – oppe og nede – iagttagende hver Planke og hver Nagle, som blev slaaet i.</said></p>
<p n="NOR0001165"><said direct="False">Tilslut havde han erhvervet sig adskilligt Skjøn paa Skibsbyggeriet, og i Tom Robson, Anders Begmand og de andre smaa rundryggede Skibstømmermænd havde han erhvervet sig gode Venner.</said></p>
<p n="NOR0001166"><said direct="False">Det skulde blive det stolteste Skib i Byen, og hvergang han tænkte paa det, glemte han næsten sin Byrde af Græsk og Latin. Af halvtforstaaede Samtaler hjemme i Huset vidste Gabriel, at der havde været adskillig Uenighed mellem Faderen og Morten – den ældste Søn, som var optaget i Firmaet, dengang der fra først af var Tale om at bygge Skibet.</said></p>
<p n="NOR0001167"><said direct="False">Morten vilde, at man heller – enten alene eller sammen med et Par andre Firmaer i Byen skulde kjøbe et Jerndampskib i England. Han paastod nemlig, at den Tid ikke kunde være fjern, da Seilskibene maatte ligge aldeles under for Dampskibene.</said></p>
        <p n="NOR0001168"><said direct="False">Men den Gamle holdt principielt paa Seilskibene; og desuden var det ham en utaalelig Tanke, at Garman &amp; Worse skulde gaa i Kompagniskab med disse Grosserere fra igaar derinde i Byen.</said></p>
        <p n="NOR0001169"><said direct="False">Altsaa blev det som Chefen vilde; Skibet blev bygget af egne Materialer, paa Firmaets eget Skibsværft, af Husets egne Arbeidsfolk, der i Slægtled havde havt sit Arbeide hos Garman &amp; Worse.</said></p>
<p n="NOR0001170"><said direct="False">Da Gabriel kom saa langt, at han kunde se ned i den Bugt af Søen, hvor Sandsgaardeiendommene laa, var derfor Skibet det første, han saa efter.</said></p>
<p n="NOR0001171"><said direct="False">Der stod det nedenfor Hovedbygningen paa Værftet med de stærke, velforbundne Spant og den fint bøiede Stevn. Det var Middagstider, og alle Mand var enten hjemme i de smaa Hytter, som strakte sig udefter Vestsiden af Bugten, eller laa og sov i Spaanedyngerne.</said></p>
        <p n="NOR0001172"><said direct="False">Som han stod oppe paa den lille Bakke, hvor Veien skraanede jævnt ned mod Husene, og saa udover alle disse Herligheder, som fra gammel Tid tilhørte Garman &amp; Worse, blev Gabriel mer og mere tung tilmode. Der laa den gammeldagse Hovedbygning – hvidmalt med blaa hollandske Tagsten, og fuldt af Udbygninger og Vinduer paa Taget. Foran Huset mod Syd den store Have med Alleer og klippede Hækker, en liden Dam halvt overgroet med Siv og tykke Buske. Paa Nordsiden mod Søen var Indkjørselen og det flade, ryddige Gaardsrum med det gamle Lindetræ i Midten, og saa kom Søhusene – fire i Rad alle gulmalte med brune Døre; men bortenfor dem – netop midt i Bunden af Bugten var Skibsværftet.</said></p>
<p n="NOR0001173"><said direct="False">Længer oppe ved den Vei, som førte videre sydover langs Kysten, laa «Gaarden», som den kaldtes. Det var Fjøs, Forpagterbolig og andre Huse; thi der hørte en meget stor Jordvei til Sandsgaard med Møllebrug, Meieri og deslige.</said></p>
<p n="NOR0001174"><said direct="False">Den Del af Forretningen havde aldrig interesseret Gabriel synderligt – og alligevel! – om han endda havde faaet Lov til at blive Landmand. Saa kunde han styret Gaarden, og saa var han dog forbleven i Nærheden af Forretningen, Skibene og Søen. Men han skulde studere, der var ikke nogen Mulighed for at slippe.</said></p>
<p n="NOR0001175"><said direct="False">Konsul C. F. Garman var ikke let at bøie. Hans Fader havde gjort det saaledes: opdraget den ældste Søn til Forretningen og den yngste til Studering, og saaledes vilde ogsaa han gjøre. Den oprørske Gabriel tænkte undertiden, at det var et tarveligt Udbytte, Onkel Richard havde af sine Studier; men det turde han jo ikke sige.</said></p>
<p n="NOR0001176"><said direct="False">Fru Garman var af den Anskuelse, at det just var gavnligt for det unge, stridige Sind at kjæmpe mod sine Tilbøieligheder; intet kunde være mere fordærveligt end at føie Kjødet.</said></p>
<p n="NOR0001177"><said direct="False">Der var altsaa ikke Hjælp at vente fra nogen Kant, og Gabriel vandrede modfalden nedover Alleen med sit tunge Læs af Bøger. Da opdagede han langt sydover paa Veien bagom «Gaarden» en Rytter, som han strax kjendte; det var Onkel Richard paa Don Juan.</said></p>
<p n="NOR0001178"><said direct="False">Gabriel tog øieblikkelig tilbens; han glemte sit tunge Læs af Sorger og Bøger og tænkte bare paa al den Munterhed og al den gode Mad, som altid fulgte med Onkel Richard. Han vilde skynde sig gjennem Kjøkkenet og sige det til Jomfru Cordsen, derpaa vilde han ind til Faderen; thi den var altid velkommen – det vidste Gabriel –, som kunde melde, at Legationssekretæren var isigte.</said></p>
        <p n="NOR0001179"><said direct="True">«Ih! – Jøsses – Bitterdød!»</said><said direct="False"> raabte Jomfru Cordsen, </said><said direct="True">«fyr under Stegovnen – Martha!» derpaa løb hun efter en ren Kappe.</said></p>
<p n="NOR0001180"><said direct="True">«Godt – min Dreng! –»</said><said direct="False"> sagde Konsul Garman og nikkede venligt til Gabriel. Konsul Garman havde faaet sin første Uddannelse i Christiani's Institut i Kjøbenhavn, derfor sagde han Dreng istedetfor Gut og Pige uden g.</said></p>
<p n="NOR0001181"><said direct="False">Gabriel var meget vel tilfreds med Udfaldet af sin Melding; han havde faaet Jomfru Cordsen til at sige «Bitterdød», hvilket var en Sjeldenhed, og Faderen havde været usædvanlig venlig. Thi Konsul Garman var ellers ikke nogen Følelsernes Mand.</said></p>
<p n="NOR0001182"><said direct="False">Unge-Konsulen, som han endnu kaldtes blandt Folkene fra den Tid, Gamle-Konsulen var Husets Chef, var lavere end sin yngre Broder, og medens Legationssekretæren i Aarenes Løb var bleven lidt førladen, syntes Unge-Konsulen snarere at tørke ind. Han havde glat, tyndt, graaligt Haar, som han greiede fremover fra alle Kanter, lyseblaa, skarpe Øine og Undermunden en liden Smule fremskudt.</said></p>
<p n="NOR0001183"><said direct="False">Glatraget og velbørstet, med stivt hvidt Halsbind, blanke Støvler og Stok med Sølvknap – var der ved hans hele Person noget solid velholdent; hvert Ord, hver Bevægelse – lige til den lille karakteristiske Vending, hvormed han lagde sin Hage tilrette i det stive Halsbind – alt var saa sikkert, tørt og korrekt. Korrekthed var overhovedet et Ord, der passede paa Unge-Konsulen, somom det var opfundet for ham; baade hans Person og hans Liv gav overalt dette klare kolde Gjenskin af Korrekthed ud i de yderste Fibre.</said></p>
<p n="NOR0001184"><said direct="False">Foruden den vidtløftige Forretning og den store Formue, han havde arvet, havde Konsul Garman ogsaa arvet en ubegrændset Beundring og Respekt for sin Fader. Morten W. Garman – Gamle-Konsulen – modtog i sin Tid Sandsgaardeiendommene, som dengang ikke stod høit i Værdi, temmelig belæssede med Gjæld, og Forretningen i stor Forvirring efter sin Fader. For at holde det hele sammen i de tunge Krigsaar, gik Morten W. Garman i Kompagni med en gammel rig Skipper ved Navn Jacob Worse – deraf Firmanavnet. Støttet af gamle Worses Penge kom der Liv i den faldefærdige Forretning og Morten Garmans store Dygtighed gjorde i faa Aar Firmaet til et af de betydeligste paa Vestkysten.</said></p>
<p n="NOR0001185"><said direct="False">Men da den gamle Worse døde, og hans Søn traadte ind i Firmaet, viste det sig, at Morten Garman og den unge Worse ikke kunde arbeide sammen. «Efter venskabelig Overenskomst» traadte da Worse ud med en betydelig Formue, og Garman beholdt Familieeiendommen Sandsgaard og Firmaet. Fra denne Tid daterede sig egentlig den store Rigdom hos Garmans medens Worse i kort Tid ødelagde sine Penge, og døde insolvent. Folk mumlede om, at Worse nok var kommen lidt hovedkulds ud af Forretningen just som de gode Tider begyndte; men der var nu engang Lykke med Garmans.</said></p>
<p n="NOR0001186"><said direct="False">Forresten saa det ud til, at ogsaa Worse's Enke og Søn, der drev Forretning i Byen, skulde arbeide sig op igjen især i den senere Tid. Men hvorledes det end kunde hænge sammen med Skilsmissen mellem Garman og Worse, saa kunde aldrig nogen beskylde gamle Morten W. Garman for Uhæderlighed i Forretningen. Og hans Søn – Christian Fredrik – fortsatte nøiagtigt i sin Faders Spor, overalt følgende den Rettesnor: hvad vilde Far have gjort i det Tilfælde?</said></p>
<p n="NOR0001187"><said direct="False">Saaledes øgedes Velstanden jævnt og det hele gik sikkert og ensformigt, indtil Unge-Konsulen begyndte at blive gammel og hans ældste Søn – Morten kom hjem fra Udlandet og traadte ind i Firmaet. Men fra den Tid fulgte der flere Forandringer.</said></p>
        <p n="NOR0001188"><said direct="False">Den Unge-Grossereren som han kaldtes, havde Hovedet fuldt af nye, udenlandske Ideer: der skulde rendes omkring i Byen, skrives og telegraferes Verden rundt, tilbydes og anbefales – altsammen Ting, der var Garman &amp; Worse ganske nyt og modbydeligt.</said></p>
<p n="NOR0001189"><said direct="True">«Lad dem komme til os,»</said><said direct="False"> sagde Konsulen.</said></p>
        <p n="NOR0001190"><said direct="True">«Nei – kjære Far!»</said><said direct="False"> raabte Morten, </said><said direct="True">«ser du ikke, at Tiden løber fra dig. Det nytter ikke længer at sidde stille som i gamle Dage, man maa s'gu være ude om sig paa alle Kanter – ellers mister man de gode Forretninger og beholder bare Affaldet.»</said></p>
        <p n="NOR0001191"><said direct="False">Saalænge holdt Morten sine Taler, at Konsulen indvilgede i at lade ham faa Kontor inde i Byen, – men under eget Navn. «Garman &amp; Worse» var som før at finde paa Sandsgaard, og derud fik de Folk umage sig, som ønskede at gjøre Forretninger med Huset.</said></p>
<p n="NOR0001192"><said direct="False">Imidlertid gik der dog efterhaanden mangt og meget gjennem Grossererens Kontor i Byen. Konsulen ligte det ikke; men det var hans Princip at soutinere sin ældste Søn – saaledes havde hans Fader ogsaa gjort –, og derfor kom Huset opi mangen Forretning, som Konsulen aldrig vilde indladt sig paa.</said></p>
<p n="NOR0001193"><said direct="False">For Kontorpersonalet stod Unge-Konsulen som etslags høiere Væsen. Naar han gik gjennem Kontoret, bøiede alle Hovedet; det var som om alle følte, at nu saa de kolde, blaa Øine tvertigjennem alt, hvad der fandtes – baade Bøger, Regnskaber og Breve – ja, endog tvertigjennem deres inderste Privathemmeligheder. De vidste, at han kjendte hvert Blad i Hovedbogen, mangfoldige Conti kunde han nævne ved Pagina, og var der saasandt en liden Uregelmæssighed nogetsteds, saa kunde man vædde paa, at Unge-Konsulen fik Øie paa den.</said></p>
<p n="NOR0001194"><said direct="False">Derfor var det en fast Overbevisning blandt dem, at om alle Husets Kreditorer eller Skifteretten eller endog Fanden selv en Dag traadte ind i Kontoret, skulde der ikke findes en eneste Feil paa noget Blad i alle de tykke, vel indbundne Bøger.</said></p>
<p n="NOR0001195"><said direct="False">Og dog var der en Conto, som ingen havde Greie paa og det var Legationssekretærens. Den havde intet dødeligt Øie seet; nogle mente, den maatte findes i Konsulens røde Bog, andre troede, at den slet ikke var til. – Ogsaa Korrespondancen med Legationssekretæren førtes af Husets Chef personligt; og det mærkeligste var, at disse Breve aldrig blev kopierede. Kontorfolkene spekulerede mange Gange herover og fandt tilslut ud, at Unge-Konsulen ikke vilde, at man skulde erfare, i hvilket Forhold Richard Garman stod til Firmaet.</said></p>
<p n="NOR0001196"><said direct="False">En Ting var sikker og bestyrket ved lang Erfaring – nemlig, at Konsulen lagde stor Vægt paa de Breve, der kom fra Fyrforvalteren. Han læste dem før noget af den øvrige Post, og dersom nogen kom ind, mens han var ifærd dermed, lagde han altid et Ark Papir over.</said></p>
<p n="NOR0001197"><said direct="False">Engang paastod en af de yngre Kontorister, at han havde seet Vexler i et Brev fra Legationssekretæren. Men dette fandt liden Tiltro i Kontoret; thi det var bekjendt nok, at der i hele Forretningen ikke existerede et Papir med Richard Garmans Navn. Og endnu utroligere var den Beretning, som Kontorbudet afgav, en Dag, der var kommet Brev fra Bratvold. Da han – Budet – kom ind med Bankporteføljen, stod Unge-Konsulen henne ved Nøgleskabet med Brevet i den ene Haand og to Vexler i den anden – ganske rød og sammenkroget, somom han vilde kvæles. Først troede Budet, at Konsulen havde faaet Slag, da – ja enhver kunde jo høre, at det var Løgn – da vilde han – Budet – tydeligt have hørt Konsulen – Unge-Konsulen – sprude ud i en liden kort, men tydelig Latter. Dette var naturligvis en Misforstaaelse; enhver vidste, at Unge-Konsulen ikke kunde le. –</said></p>
<p n="NOR0001198"><said direct="False">Da Gabriel havde lukket Døren, efterat have meldt Onkelens Ankomst, reiste Konsulen sig og gik hen til Nøgleskabet. Her tog han et Uhyre af en Nøgle, hvorved der hang et gammelt sort Træstykke. Derpaa børstede han sine brede Frakkeopslag, lagde Hagen tilrette i Halsbindet, greiede det tynde Haar rigtig langt frem og forlod Kontoret.</said></p>
<p n="NOR0001199"><said direct="False">Det var et stort gammeldags Hus med lange Gange og brede Trapper. I den vestre Fløi var Kontorene med særskilt Indgang mod Søsiden; mod Syd – med Udsigt mod Haven laa Familiens Soveværelser og de Stuer, der brugtes til dagligdags. Hele anden Etage var Selskabsleilighed, en stor Dansesal i Midten og rummelige Værelser til begge Sider. Her spiste man om Søndagene og saa snart der var Fremmede – helst i den lille Sal mod Nordvest med Udsigt over Værftet og Søen.</said></p>
<p n="NOR0001200"><said direct="False">I tredie Etage – eller rettere paa Loftet var der en Utallighed af Soveværelser og Gjæsteværelser i alle de forunderlige Udbygninger, som prydede Taget.</said></p>
<p n="NOR0001201"><said direct="False">Møblementet var gammel Mahogny med Hestehaar, høie, mørke Skabe, Speile med forgyldte Guirlander og Terriner ovenpaa og Glasset delt i to, dertil svære posede Lysekroner og Lampetter paa Væggene.</said></p>
        <p n="NOR0001202"><said direct="False">Konsulen traf en Pige i Gangen: </said><said direct="True">«Er Legationssekretæren kommen?»</said></p>
<p n="NOR0001203"><said direct="True">«Hr. Legationssekretæren er gaaet ovenpaa til Fruen,»</said><said direct="False"> svarede Pigen; hun havde lidt Møie med den vanskelige Titel: men hun vidste, at det maatte til, Konsulen taalte aldrig at høre «Fyrforvalterens».</said></p>
<p n="NOR0001204"><said direct="False">Fru Garman pleiede, naar Veiret var varmt, at foretrække en af de luftige Stuer ovenpaa. Det var en meget fed Dame, der levede i en stadig Kamp med sine Opstød. Fra hvilken Side man end betragtede hende, frembød hun overalt glatte, fyldige Rundinger – overtrukne med sort Silke.</said></p>
<p n="NOR0001205"><said direct="False">Det var igrunden forunderligt, at Fru Garman blev saa korpulent; det maatte vist – som hun selv sagde – –være et «Kors»; thi ved Maaltiderne var hun altid først færdig, og hun kunde ikke noksom forbauses over de andres Appetit. Kun en enkelt Gang, naar hun var alene i sit eget Værelse, kunde hun faa Lyst paa lidt Mad, og Jomfru Cordsen bragte hende da en Bid af et eller andet, som just var ved Haanden.</said></p>
<p n="NOR0001206"><said direct="False">Da Konsulen traadte ind, sad Fruen i Sofaen og underholdt sig med Legationssekretæren.</said></p>
<p n="NOR0001207"><said direct="True">«Goddag – goddag – Christian Fredrik!»</said><said direct="False"> raabte denne muntert og gik et Par Skridt frem: «Se her har du mig alt igjen.»</said></p>
<p n="NOR0001208"><said direct="True">«Velkommen Richard! det glæder mig at se dig,»</said><said direct="False"> svarede Konsulen med Hænderne paa Ryggen.</said></p>
<p n="NOR0001209"><said direct="False">Den anden blev ganske forvirret; saaledes gik det ham altid, naar han mødte Broderen. Undertiden kunde Christian Fredrik være munter og aaben som i Guttedagene, og saa med en Gang stak Kjøbmanden frem – kold, tør og saa forbandet korrekt.</said></p>
<p n="NOR0001210"><said direct="True">«Kommer her nogen til Middag idag? – Caroline!»</said><said direct="False"> spurgte Konsul Garman.</said></p>
<p n="NOR0001211"><said direct="True">«Pastor Martens vil være saa inderligt snil at indføre den nye Skolebestyrer i Huset,»</said><said direct="False"> svarede Fruen.</said></p>
        <p n="NOR0001212"><said direct="True">«Formodentlig ogsaa en Theolog,»</said><said direct="False"> sagde Konsulen tørt, </said><said direct="True">«saa skal vi sende Søren ind med den store Vogn efter Morten og Fanny og bede dem tage et Par unge Mennesker med sig – Jacob Worse for Exempel.»</said></p>
<p n="NOR0001213"><said direct="True">«Hvorfor det?»</said><said direct="False"> spurgte Fruen i en Tone, somom hun vilde vove en liden Kamp.</said></p>
        <p n="NOR0001214"><said direct="True">«Fordi hverken Richard eller jeg synes om at spise mellem bare Præster,»</said><said direct="False"> svarede Konsulen i en Tone, som betog Fruen Kamplysten; </said><said direct="True">«vil du saa være saa snil at konferere med Jomfru Cordsen om Maden.»</said></p>
<p n="NOR0001215"><said direct="True">«Aa – den Maden – den Maden!»</said><said direct="False"> sukkede fru Garman, idet hun gik, «jeg begriber ikke, hvorledes man kan lægge saa stor Vægt paa de Ting.»</said></p>
<p n="NOR0001216"><said direct="False">Legationssekretæren fulgte sin Svigerinde til Døren; men da han vendte sig om igjen efter sit sidste ærbødige Buk, saa han Christian Fredrik staaende midt paa Gulvet med Benene ud fra hinanden og den ene Haand paa Ryggen. Med den anden holdt han den uhyre Nøgle som en Lorgnet op for det ene Øie, idet han betragtede Broderen med en polisk Mine.</said></p>
        <p n="NOR0001217"><said direct="True">«Kjender du den?»</said><said direct="False"> spurgte Konsulen. </said><said direct="True">«Mais oui!»</said><said direct="False"> raabte Legationssekretæren henrykt, og nu kjendte han ogsaa Christian Fredrik igjen, saaledes som han var paa disse Expeditioner til Vinkjælderen. De to gamle Herrer gik derpaa Arm i Arm gjennem alle Værelserne til Kjøkkentrappen, for at stige ned i Kjælderen.</said></p>
        <p n="NOR0001218"><said direct="False">Ved Kjøkkendøren standsede de, og Konsulen raabte ind: </said><said direct="True">«Lygterne!»</said></p>
<p n="NOR0001219"><said direct="False">Der blev strax en Løben derinde, og et Øieblik efter kom Jomfru Cordsen selv ud med to ældgamle Haandlygter.</said></p>
<p n="NOR0001220"><said direct="False">Hver tog sin – de tog aldrig Feil af hinandens Lygter –, hvorpaa de steg ned ad den steile, begsorte Kjældertrappe.</said></p>
<p n="NOR0001221"><said direct="False">Først kom de ind i den store forholdsvis lyse Kjælder, hvor der laa almindelig Bordvin – St. Julien, Rhinskvin, Graves og franskt Brændevin. Her førte Jomfru Cordsen Kommandoen, idet hun efter ubrødelige Regler fra Gamle-Konsulens Tid besørgede de reglementerede Vinsorter fremsatte alt efter Selskabets Størrelse og Betydning. Men henne i den mørkeste Krog var der et gammelt Nøglehul, som alene Konsulen kunde finde; men han kunde ogsaa finde det i Mørke. Alligevel hørte det til, at begge holdt sine Lygter frem, forat søge, og Unge-Konsulen undlod aldri at gjøre opmærksom paa, hvor klogt den Gamle havde vidst at anbringe den hemmelige Dør.</said></p>
<p n="NOR0001222"><said direct="False">Nøglen dreiedes to Gange om med en rusten Lyd, som de to Brødre skulde kunne kjende fra enhver anden Lyd i Verden; der slog imod dem en Luft af Mug og Vin, da de traadte ind. Konsulen lukkede Døren og sagde: «Se saa! nu faar Verden hjælpe sig en Stund uden os.»</said></p>
<p n="NOR0001223"><said direct="False">Den indre Vinkjælder saa ud til at være meget ældre end selve Huset; den mindede mest om en gammel Klosterhvælving. Der var saa lavt, at Legationssekretæren maatte bøie sig en Smule, derfor gik ogsaa Unge-Konsulen lidt kroget, naar han var hernede.</said></p>
<p n="NOR0001224"><said direct="False">I de gamle Rækker laa mange Slags Flasker overgroede med Støv og Spindelvæv, oppe i Muren i Fordybningen efter et Gittervindue, som var tilmuret udenfra, stod der to gamle, hollandske Glas paa Fod, og henne i den ene Krog laa et stort Vinfad. Men foran Fadet var der stillet et tomt Anker midt imellem en Lænestol uden Ryg – Krølhaar tød ud af Sædet – og en forhenværende Gyngehest, der havde mistet sine Meier.</said></p>
<p n="NOR0001225"><said direct="False">De satte Lygterne fra sig paa Bunden af Ankeret og trak sine Frakker af – hver havde sin Spiger at hænge op paa.</said></p>
<p n="NOR0001226"><said direct="True">«Ja – hvor mener du, vi skulde vende os hen idag?»</said><said direct="False"> sagde Christian Fredrik og gned sine Hænder.</said></p>
<p n="NOR0001227"><said direct="True">«Portvinen var ikke ilde»</said><said direct="False"> – mente Legationssekretæren og kigede ind i Rækkerne.</said></p>
        <p n="NOR0001228"><said direct="True">«Portvinen var udmærket»</said><said direct="False"> – svarede Konsulen og lyste med Lygten, – </said><said direct="True">«men se der inderst inde ligger et Snes Flasker, vi aldrig har prøvet; jeg gad dog vide, hvad det er.»</said></p>
<p n="NOR0001229"><said direct="True">«Formodentlig Bedstemors Ribssaft –»</said><said direct="False"> mente Richard.</said></p>
<p n="NOR0001230"><said direct="True">«Aa Snak! – tror du Far gjemte gammel Ribssaft inderst i Kjælderen.»</said></p>
<p n="NOR0001231"><said direct="True">«Kanske holdt han ligesaameget paa det gamle som visse andre, jeg kjender,»</said><said direct="False"> sagde Legationssekretæren.</said></p>
        <p n="NOR0001232"><said direct="True">«Aa – du er nu altid saa forbandet vittig –»</said><said direct="False"> knurrede Konsulen, </said><said direct="True">»kunde vi bare faa fat paa de Flasker.»</said></p>
<p n="NOR0001233"><said direct="True">«Ja du faar krybe ind – Christian Fredrik, for jeg er for tyk.»</said></p>
<p n="NOR0001234"><said direct="True">«Ja jeg faar vel det –»</said><said direct="False"> svarede Broderen og lagde sit Uhr med de tunge Signeter fra sig. Derpaa krøb den lille Herre forsigtigt ind mellem to Rækker.</said></p>
<p n="NOR0001235"><said direct="True">«Nu har jeg en –»</said><said direct="False"> raabte han ud.</said></p>
<p n="NOR0001236"><said direct="True">«Tag to med det samme du er der.»</said></p>
<p n="NOR0001237"><said direct="True">«Ja – men saa maa du hale mig i Benene.»</said></p>
        <p n="NOR0001238"><said direct="True">«Avec plaisir»</said><said direct="False"> – svarede Legationssekretæren, </said><said direct="True">«men vil du ikke tage dig en slurk Burgunder, mens du er derinde?»</said></p>
        <p n="NOR0001239"><said direct="False">Dette maatte være en Vittighed; thi Unge-Konsulen lo – det var tydeligt og altimellem raabte han: </said><said direct="True">«– Jeg kvæles – Pirre! vil du hale! – din Satan!»</said></p>
<p n="NOR0001240"><said direct="False">Pierre var et Kjælenavn fra Barndommen; men med Vittigheden om Burgunderen forholdt det sig saaledes:</said></p>
<p n="NOR0001241"><said direct="False">Det var engang Unge-Konsulen krøb inde mellem Flaskerækkerne, for at finde en eller anden Sjeldenhed, at han kom til at støde Hovedet mod en Flaske, som laa i Rækken ovenover – saa haardt, at Halsen knak, og en hel Flaske Burgunder styrtede ham i Nakken. Hvergang en af dem hentydede til denne Begivenhed, kom de paa Latteren; og Legationssekretæren var endogsaa saa uforsigtig at komme med Hentydninger, naar der var andre tilstede.</said></p>
<p n="NOR0001242"><said direct="False">Saaledes kunde han sige ved Bordet, naar Talen faldt paa Rødvin:</said></p>
<p n="NOR0001243"><said direct="True">«Ja – min Broder Konsulen har nu en ganske egen Maade at nyde Burgunder paa –»</said><said direct="False"> hvorpaa der fulgte en Række Hosteanfald og mange hemmelige Tegn mellem Brødrene.</said></p>
<p n="NOR0001244"><said direct="False">Ungdommen i Huset havde mange Gange prøvet at trænge ind i Hemmeligheden om Burgunderen, men forgjæves; alene Jomfru Cordsen, som hin Dag havde hjulpet Konsulen til en ren Skjorte, var Medvider; men Jomfru Cordsen kunde tie med værre Hemmeligheder end den.</said></p>
<p n="NOR0001245"><said direct="False">Endelig kom Konsulen ud igjen – leende og skjændende, støvet nedover Maven og med Spindelvæv i Haaret. Efterat de havde leet endnu en Stund over Vittigheden – det var godt, at Hvælvingerne vare saa tykke – aabnede Legationssekretæren den ene Flaske efter alle Kunstens Regler, – det var hans Specialitet.</said></p>
<p n="NOR0001246"><said direct="True">«Hm!»</said><said direct="False"> – sagde Konsulen, «den har en egen Bouquet.»</said></p>
<p n="NOR0001247"><said direct="True">«Den Vin er s'gu raadden»</said><said direct="False">, mente Legationssekretæren og spyttede.</said></p>
<p n="NOR0001248"><said direct="True">«Tvi – ja du har Ret – Pirre»</said><said direct="False">, raabte Christian Fredrik og spyttede to Gange.</said></p>
        <p n="NOR0001249"><said direct="False">Onkel Richard aabnede den anden Flaske, lugtede og sagde afgjørende: </said><said direct="True">«Madeira».</said></p>
<p n="NOR0001250"><said direct="False">Den klare gule Vin blinkede saa godt den kunde i de gamle Glas, der aldrig bleve vaskede.</said></p>
<p n="NOR0001251"><said direct="True">«Ja – se det var noget andet,»</said><said direct="False"> sagde Unge-Konsulen og satte sig overskrævs paa Gyngehesten, for det var hans Plads.</said></p>
<p n="NOR0001252"><said direct="False">Men Gyngehesten var et Legetøi fra deres Barndom – «alting var mere solid i gamle Dage– » sagde Christian Fredrik – og da den engang kom for Dagen blandt andet Skrammel, lod Konsulen den bringe ned i Vinkjælderen.</said></p>
<p n="NOR0001253"><said direct="False">I mange Aar havde han nu siddet pa sin Barnehest og drukket den gamle Vin af de gamle Glas med sin gamle Legekammerat. Og Legationssekretæren sad i den skrøbelige Lænestol, der knagede under hans Vægt, fortalte Historier og lo, mindedes gamle Dage og drak den funklende Vin. Og aldrig havde nogen Vin smagt ham saa godt, aldrig havde nogen Sal straalet saaledes i hans Øine som den lave Kjælderhvælving med de to osende Lygter.</said></p>
        <p n="NOR0001254"><said direct="True">«Det er stor Skam –»</said><said direct="False"> sagde Konsulen, </said><said direct="True">«at du endnu ikke har faaet din Halvpart af det store Portvinsfad. Jeg vil sende lidt Vin ud til Bratvold en af Dagene, forat du kan have noget, indtil vi faar tappet op.»</said></p>
<p n="NOR0001255"><said direct="True">«Men hør nu Christian Fredrik! du sender mig saa ofte Vin; jeg er vis paa, at jeg har faaet min Halvpart for længe siden – og mer til.»</said></p>
<p n="NOR0001256"><said direct="True">«Snak – Pirre! – holder du kanske Regnskab?»</said></p>
<p n="NOR0001257"><said direct="True">«Nei ingenlunde!»</said></p>
<p n="NOR0001258"><said direct="True">«Ja – ser du det! men det gjør jeg, og du vil uden Tvivl have bemærket, at i vor Contocourant for forrige Aar –»</said></p>
<p n="NOR0001259"><said direct="True">«Ja – Gudbevares! – Skaal Christian Fredrik!»</said><said direct="False"> skyndte Onkel Richard sig at sige; det var hans Skræk, naar Broderen begyndte med Handelsordene.</said></p>
<p n="NOR0001260"><said direct="True">«Det er et meget stort Fad.»</said></p>
        <p n="NOR0001261"><said direct="True">«Ganske vist! – et overmade stort Fad.»</said><said direct="False"> Og begge de gamle Herrer rettede sine Lygter og stirrede paa Fadet; og den ene tænkte om den anden: </said><said direct="True">«det er godt, at min Broder ikke ved, at Fadet næsten er tomt.»</said><said direct="False"> Thi det gav en haabløs Klang, naar man bankede paa Bunden, og under Fadet havde der i umindelige Tider været en sort Flek af Fugtighed.</said></p>
<p n="NOR0001262"><said direct="False">Ved det sidste Glas reiste de sig begge og klinkede med hinanden. Derpaa tog de hver sin Flaske Burgunder, der skulde serveres ved Middagen, hængte Frakkene over Armen og steg op igjen i Dagen.</said></p>
<p n="NOR0001263"><said direct="False">Det var strengeligen forbudt at møde dem, naar de kom fra Vinkjælderen, og Jomfru Cordsen havde sin Møie med at holde Passagen fri. De saa ogsaa høist besynderlige ud – især den korrekte Christian Fredrik – naar de røde og straalende, støvede og i Skjorteærmer kom stigende hver med sin Flaske og sin Lygte.</said></p>
<p n="NOR0001264"><said direct="False">Men en Timestid efter mødte de begge ved Middagsbordet, – Legationssekretæren friseret og pyntet – med sit forbindtlige Diplomatsmil, – Konsulen stram, høitidelig og korrekt ud i Fingerspidserne. –</said></p>
<p n="NOR0001265"><said direct="False">Man spiste ovenpaa i den lille Sal mod Nord, og Selskabet samledes i de to saakaldte Søndagsstuer, der vendte mod Haven.</said></p>
<p n="NOR0001266"><said direct="False">Fru Garman var altid i sort Silke; men idag var den ualmindeligt svær og skinnende. Hun havde glædet sig til en ganske liden Middag med Pastor Martens og den nye Skolebestyrer, og nu kom her jo en hel Del verdsligsindede Mennesker. Derfor var fru Garman i ondt Humør, og Jomfru Cordsen maatte opbyde al sin diplomatiske Kunst. Men saa havde ogsaa Jomfru Cordsen lang Øvelse; thi Fru Garman havde altid været en vanskelig Dame, – og især i de sidste Aar – efterat «Religionen havde taget Overhaand» – som den letsindige Onkel Richard sagde.</said></p>
<p n="NOR0001267"><said direct="False">Fru Garman styrede i Virkeligheden ikke sit Hus; thi det hele gik saa snorlige efter de ubrødelige Regler fra Gamle-Konsulens Tid, at hun alt tidligt opgav at hidføre Forandringer efter sit eget Hoved. Men da hun saaledes var næsten uden positiv Indflydelse, indskrænkede hun sig til at svare «nei» til alt, hvad hun mærkede, de andre i Huset ønskede. Paa denne Maade vedligeholdt hun etslags negativt Herredømme; thi selv om hendes «nei» ikke altid frugtede, saa havde hun dog efterpaa Ret til at være krænket og til at lægge en Dæmper paa alles Stemning ved at møde op med et Ansigt fuldt af uforskyldt Lidelse og kristelig Overbærenhed.</said></p>
<p n="NOR0001268"><said direct="False">Det var just med dette Ansigt, hun hørte den lange Adjunkt Aalbom udvikle, hvor ussel og blødagtig den opvoxende Generation var. Fru Aalbom sad henne ved Vinduet og lod somom hun hørte paa Konsulen, der med afmaalte Ord og stor Nøiagtighed beskrev, hvorledes Haven havde været indrettet i hans salig Farfars Tid; men i Virkeligheden lyttede hun efter sin Mand, hvem hun beundrede over al Maade. Fru Aalbom var høi og ganske særdeles maver; fra Hoved til Fod var hun benet og knoklet, hendes Læber vare smalle og Tænderne store og gule.</said></p>
<p n="NOR0001269"><said direct="False">Man ventede endnu paa Vognen fra Byen og paa Præsten. Husets Datter – Frøken Rachel stod ved den store gammeldagse Kakkelovn og talte muntert med Onkel Richard; og idet nu Døren gik op og Præsten Martens med den nye Kandidat traadte ind, lo hun just endnu høiere, og Moderen sendte hende et Blik.</said></p>
<p n="NOR0001270"><said direct="False">Kandidat Johnsen havde aldrig været pa Sandsgaard før, og Pastor Martens førte ham derfor omkring til hver især – Fruen først – og forestillede ham.</said></p>
<p n="NOR0001271"><said direct="False">Tilsidst kom de til Gruppen ved Ovnen. Legationssekretæren hilste med en udsøgt Kompliment; men Frøken Rachel vendte sig neppe om og kastede blot et flygtigt Blik paa det nye Bekjendtskab; derpaa fortsatte hun Samtalen med Onkel Richard.</said></p>
<p n="NOR0001272"><said direct="False">Til sin store Forbauselse mærkede hun, at den fremmede Herre var bleven staaende ved Siden af hende. Hun løftede de kolde, blaa Øine og saa op paa ham, thi han var lidt høiere. Da hændte der hende noget mærkeligt: hun maatte slaa sine Øinene ned. Thi han saa ikke saaledes ud, som han havde ventet – flau, keitet – trykket af de fremmede Omgivelser; tvertimod man kunde se paa ham, at han var sig bevidst, at han bar sig underligt ad, men gjorde det alligevel. Rachel blev forvirret.</said></p>
<p n="NOR0001273"><said direct="True">«Har Hr. Skolebestyreren været paa Vestlandet før?»</said><said direct="False"> spurgte Onkel Richard, forat komme hende tilhjælp.</said></p>
        <p n="NOR0001274"><said direct="True">«Aldrig»</said><said direct="False"> – svarede denne, </said><said direct="True">«jeg har aldrig seet andet af Havet end Kristianiafjorden.»</said></p>
        <p n="NOR0001275"><said direct="True">«Og hvilket Indtryk har De faaet af vor Natur?»</said><said direct="False"> fortsatte den gamle Herre, </said><said direct="True">«jeg forudsætter, at De allerede har besøgt de strørre Udsigter ved Byen.»</said></p>
        <p n="NOR0001276"><said direct="True">«Et mægtigt Indtryk»</said><said direct="False"> – svarede Kandidat Johnsen, </said><said direct="True">«men Naturen her synes mig saa stor og gribende, at man altid maa føle en Tyngsel i disse Omgivelser».</said></p>
<p n="NOR0001277"><said direct="True">«Her er Dem vel for tungsindigt»</said><said direct="False"> spurgte Rachel lidt henkastet.</said></p>
        <p n="NOR0001278"><said direct="True">«Aa nei – just ikke det!»</said><said direct="False"> svarede han roligt, </said><said direct="True">«snarere vilde jeg sige, at Naturen her har noget – ja hvad skal jeg kalde det! – noget fordringsfuldt: man faar ligesom en Følelse af, at man skylder at gjøre noget, udrette noget, som kan række vidt og sees fra det fjerne».</said></p>
<p n="NOR0001279"><said direct="False">Hun saa paa ham med Overraskelse, men Legationssekretæren sagde godmodigt:</said></p>
<p n="NOR0001280"><said direct="True">«Jeg for min Del finder nu, at den øde Kyst og det umaadelige Hav mere stemmer Sindet til Eftertanke og Drømmerier end egentlig opflammer til Handling.»</said></p>
        <p n="NOR0001281"><said direct="True">«Naar jeg kommer i Deres Aar – Hr. Legationssekretær»</said><said direct="False">, svarede Kandidat Johnsen, </said><said direct="True">«og faar udrettet noget, vil jeg maaske se paa Livet med de samme Øine som De.»</said></p>
        <p n="NOR0001282"><said direct="True">«Aa Gud bedre!»</said><said direct="False"> sukkede Onkel Richard halvt smilende halvt vemodigt, </said><said direct="True">«hvad det angaar at have udrettet noget – saa –».</said></p>
<p n="NOR0001283"><said direct="False">Idetsamme gik Døren op, og den unge Fru Fanny Garman traadte ind. Hun var saa straalende skjøn, at alle maatte se paa hende. Den lysegraa Silkekjole med de blegrøde Sløifer havde et Snit, som ikke hørte hjemme der paa Kysten. Men man kunde ikke blot se pa hende og paa Kjolen, at de vare Sjeldenheder i sin Kreds; men man saa ogsaa ved første Øiekast, at de hørte sammen – disse to: det fine, raslende Stof og den slanke, bløde Kvinde med de blinkende Øine.</said></p>
<p n="NOR0001284"><said direct="False">Og idet hun let og muntert gik over Gulvet, forat hilse paa sine Svigerforældre, var der noget sikkert og ubekymret i hendes Gang og Væsen, som var meget forskjelligt fra den Blanding af Ængstelse og Arrigskab, hvormed unge Fruer pleier at bære kostbare Silkekioler med Slæb.</said></p>
<p n="NOR0001285"><said direct="True">«Der har hun ved Gud en ny!»</said><said direct="False"> snerrede Fru Aalbom.</said></p>
<p n="NOR0001286"><said direct="True">«Mais mon dieu! comme elle est belle!»</said><said direct="False"> hviskede Legationssekretæren henrykt.</said></p>
<p n="NOR0001287"><said direct="False">Efter Fru Fanny kom den lille, smidige Kandidat Delphin, Amtmandens Fuldmægtig, derpaa Jacob Worse og tilslut Morten Garman.</said></p>
<p n="NOR0001288"><said direct="False">Den sidste var høi og sværlemmet; han syntes at have arvet noget af Moderens «Kors»; men han bar det endnu opreist og uden at synes besværet.</said></p>
<p n="NOR0001289"><said direct="False">Morten Garman havde et vakkert Ansigt; men det var lidt blødt, og Øinene begyndte at blive en Smule forkogte.</said></p>
<p n="NOR0001290"><said direct="False">Georg Delphin havde været et halvt Aars Tid i Byen som Amtmandens Fuldmægtig; og da Fru Fanny Garman var Datter af Amtmand Holst, kom Delphin strax ind i den Garmanske Kreds og var en hyppig Gjæst paa Sandsgaard.</said></p>
<p n="NOR0001291"><said direct="False">Derfor havde ogsaa Morten hentet ham oppe paa Svigerfaderens Kontor, da den store Vogn kom «efter Undsætning»; Jacob Worse havde de derimod truffet, da de allerede sad i Vognen, og det var egentlig Fru Fanny, der raabte paa ham.</said></p>
<p n="NOR0001292"><said direct="False">Jacob Worse hørte just ikke til Mortens bedste Venner, skjønt de havde været meget sammen opigjennem Ungdommen. Derimod var Konsul Garman yderst forekommende mod Worse, og der var endogsaa dem, der mente, at Unge-Konsulen gjerne vilde have Worsenavnet ind igjen i Firmaet – for Exempel ved et Ægteskab.</said></p>
<p n="NOR0001293"><said direct="False">Men alle, som havde Anledning til nærmere Iagttagelse, forsikrede, at deraf blev der aldrig noget. Frøken Rachel kunde ikke lide Jacob Worse og for Fru Garman var han en Vederstyggelighed, efterat Pastor Martens havde betroet hende, at han var Fritænker.</said></p>
<p n="NOR0001294"><said direct="False">– Konsulen førte fru Aalbom tilbords, da hun var den ældste Dame; Georg Delphin var saa heldig at snappe Fru Fanny; men Rachel vendte sig mod Legationssekretæren og sagde:</said></p>
<p n="NOR0001295"><said direct="True">«Undskyld Onkel! – men idag faar du vist overlade mig til vor nye Gjæst. Hr. Kandidat Johnsen – vil De føre mig tilbords?»</said></p>
<p n="NOR0001296"><said direct="False">Han bød hende Armen – stivt, men ikke klodset og fulgte ind i Spisesalen.</said></p>
        <p n="NOR0001297"><said direct="True">«Hvad Fanden gaar der af Rachel!»</said><said direct="False"> – hviskede Morten til Worse, – </said><said direct="True">«hun som ellers aldrig kan taale Mors Theologer.»</said></p>
<p n="NOR0001298"><said direct="False">Jacob Worse svarede ikke, men tok med et høitideligt Buk sin «faste Borddame» Jomfru Cordsen. Men Gabriel aabnede i al Stilhed baade Vestespænden og Buxespænden, han vidste, hvad der skulde komme.</said></p>
<p n="NOR0001299"><said direct="False">Det var heller ikke vanskeligt at beregne for den, der kjendte Husets Skik. Først var det Kjødsuppe med Gulerødder og Kjødboller, derpaa Skinke og smaa Svinekarbonader med Surkaal; saa kom en hel Lammesteg og en hel Kalvesteg – med Portulakstilker og Rødbeder, og tilslut var der Krumkager med Vanillekrem.</said></p>
<p n="NOR0001300"><said direct="False">I Førstningen førtes Samtalen ved den øvre Ende af Bordet mest mellem Adjunkten og Delphin. De vare begge fra Østlandet, og Adjunkten forsøgte af al Magt at lokke den ande til at sige noget ufordelagtigt om Vestlandet og dets Befolkning. Thi han vidste, at det kunde hverken Konsulen eller Legationssekretæren taale; og Adjunkt Aalbom saa skjævt til alle nye, der trængte sig ind i det Garmanske Hus.</said></p>
<p n="NOR0001301"><said direct="False">Men Fuldmægtigen var ham for fin – enten han nu mærkede Hensigten, eller om han virkelig mente, hvad han sagde. Naturen – forsikrede han – var høist interessant, og han følte sig meget tiltalt af det Bekjendtskab, han hidtil havde gjort med Befolkningen.</said></p>
        <p n="NOR0001302"><said direct="False">Legationssekretæren havde sin bestemte Plads øverst paa den ene Langside tilvenstre af Konsulen, der sad alene for Bordenden; han bøiede sig nu fremover – forbi Adjunkten og Rachel, som sad imellem – og hilste med sit Glas til den nye Skolebestyrer: </said><said direct="True">«Hr. Kandidat Johnsen! – Siden De er af samme Mening som Fuldmægtig Delphin med Hensyn til vor Natur, haaber jeg ogsaa, at De vil befinde Dem ligesaa vel blandt Befolkningen. – Hr. Skolebestyrer! – maa jeg have den Ære.»</said></p>
<p n="NOR0001303"><said direct="False">Konsulen betragtede sin Broder med en Smule Forbauselse; det var ikke ofte, at Legationssekretæren tog sig af de unge Mennesker, der kom i Huset – allermindst, naar de vare Theologer.</said></p>
        <p n="NOR0001304"><said direct="True">«Ja – ser Du –»</said><said direct="False"> hviskede onkel Richard, </said><said direct="True">«han der er s'gu ikke saa gal!»</said></p>
<p n="NOR0001305"><said direct="False">Fru Fanny gav ogsaa Agt paa den Udmærkelse, der blev vist den nye Theolog skraas overfor; hun fæstede sine glimrende Øine paa ham og fandt ham interessant. Han var ikke saa elegant som Delphin, eiheller saa smuk som Worse, men alligevel sendte hun ham ofte et lidet blankt Kast med Øinene.</said></p>
<p n="NOR0001306"><said direct="False">Thi hverken Worse, som hun havde tilhøire, eller Delphin, der sad ved venstre Side, var tilstrækkelig Beskjæftigelse for hende. Jacob Worse lod altid – i al Høflighed – somom han ikke lagde Mærke til hende; og at Delphin var forelsket og fortryllet, havde ikke stort at betyde for hende. Det var en Skjæbne, som uden Undtagelse havde rammet alle hendes Faders Fuldmægtige fra hun blev voxen.</said></p>
<p n="NOR0001307"><said direct="False">Kandidat Johnsen blev nu trukken ind i Samtalen. Delphin mødte ham i Begyndelsen lidt overlegent; men efter et Par Svar fra det alvorlige Ansigt overfor, trak Fuldmægtigen sine Følehorn til sig og blev elskværdig.</said></p>
<p n="NOR0001308"><said direct="False">Adjunkten derimod var ikke saa snar i Vendingen. Han ærgrede sig over, at Fuldmægtigen ikke var gaaet i Fælden, og nu vilde han slaa sig til Ridder paa den anden nye Gjæst.</said></p>
<p n="NOR0001309"><said direct="False">I den halvt ærbødige, halvt harcellerende Tone, hvori mange ynde at henvende sig til unge Theologer, begyndte han at gaa paa Skolebestyreren. Adjunkt Aalbom gjorde det saameget desto tryggere som han kjendte de gamle Herrer Garmans Aversion mod Theologerne, og Fruen var dybt inde i Samtale med sin Bordherre Pastor Martens – helt nede ved den anden Ende af Bordet.</said></p>
<p n="NOR0001310"><said direct="True">«De tænker vel at gjøre en rig Høst herborte i vore stærkt bevægede religiøse Forhold? – Hr. Kandidat Johnsen!»</said><said direct="False"> – sagde Aalbom med et Grin til de andre.</said></p>
<p n="NOR0001311"><said direct="True">«Høst?»</said><said direct="False"> spurte Johnsen kort.</said></p>
<p n="NOR0001312"><said direct="True">– «Eller Dræt – jeg ved ikke under hvilket Billede, De ynder at se Deres Kald» – henkastede Adjunkten.</said></p>
<p n="NOR0001313"><said direct="True">«Mit Kald er ialfald foreløbig det samme som Hr. Adjunktens: at undervise Smaabørn, og jeg ynder at se min Opgave klart og ligefrem – uden noget Billede,»</said><said direct="False"> – den unge Theolog svarede stille; men der var dog en Underlyd i Stemmen, som bragte Adjunkten til at fare iveiret.</said></p>
<p n="NOR0001314"><said direct="False">Fru Fanny og Fuldmægtigen kunde ikke lade være at le – sig imellem; men Fru Aalbom snerrede: «at svare en Mand som Aalbom saaledes!»</said></p>
<p n="NOR0001315"><said direct="False">Imidlertid ledede Konsulen strax Samtalen over i fredeligt Spor ved at spørge Johnsen om forskjellige Forhold ved Almueskolen. Konsul Garman havde i flere Aar været Formand i Skolekommissionen; thi trods den ikke ubetydelige Afstand var dog Sandsgaard trukket indenfor Bygrændsen.</said></p>
<p n="NOR0001316"><said direct="False">Rachel sad og glædede sig over de korte, energiske Svar, hvormed hendes Bordherre mødte Konsulens Bemærkninger. Især faldt det i hendes Smag, at den nye Skolebestyrer med stor Bestemthed fordrede endel Forandringer og forøgede Udgifter ved Skolen, som Konsulen fandt unødvendige og altfor kostbare.</said></p>
        <p n="NOR0001317"><said direct="False">Det var ikke ofte, hun havde mødt en Mand, der viste saamegen Kraft og Virkelyst, som den unge Theolog. Og hvergang han paa sin rolige, faste Maade sagde: </said><said direct="True">«det maa og skal gjøres»</said><said direct="False"> – eller noget lignende, saa hun halvt foragteligt over til Fuldmægtig Delphin, som nu var ganske optaget af at lære Fru Fanny en Kunst med en Kork og to Gafler. Men naar hendes Blik gled hen over Jacob Worse, kom der noget udfordrende i Udtrykket, som han imidlertid slet ikke syntes at mærke. Thi han vedblev at tale halvt spøgende, halvt fortroligt med gamle Jomfru Cordsen.</said></p>
<p n="NOR0001318"><said direct="False">Ligefra Jacob Worse begyndte at blive en stadig Gjæst paa Sandsgaard, var der opstaaet etslags Venskab mellem ham og den gamle Dame. Hun var ellers tør og indesluttet; men han havde et eget Lag til at faa hende paa Glid, saa at hun betrodde ham mere end nogen anden.</said></p>
<p n="NOR0001319"><said direct="False">Adjunkten var saa sint, at han spiste næsten alle Rødbederne, og Legationssekretæren ærtede ham i al Gemytlighed. Men den unge Hr. Gabriel ofrede al den Tid, han kunde afse fra Spisningen, til at iagttage Adjunkten. Og hvergang denne saa nedover den Kant af Bordet, hvor Gabriel sad ved Siden af Jomfru Cordsen, tog den unge Herre sit Glas og tømte det med en rolig, voxen Mine. Thi han vidste, at det ærgrede Adjunkten.</said></p>
<p n="NOR0001320"><said direct="False">Morten, som havde Plads mellem Kandidat Johnsen og Præsten Martens, morede sig med at holde Theologernes Glas bredfyldte. Ellers brød han sig ikke stort om, hvad der foregik ved Bordet, især efterat han havde arrangert det saa, at den ene Flaske Burgunder fik Plads ved hans Couvert.</said></p>
<p n="NOR0001321"><said direct="False">Det var en stille, varm Vaardag. Ved Desserten begyndte Solen, som faldt skraat ind ad de to aabne Vinduer mod Nord, at naa hen til Bordet. Først skinnede den paa Fru Garmans sorte Silke og omgav Pastor Martens's blonde Hoved med en fin Straalekrands. Efterhaanden spillede Solstraalerne hen over hele den Række, der sad med Ryggen mod Lyset, og faldt i skraa Striber mellem Stolene indover den hvide Dug og de slebne Karafler. Morten holdt sit Glas op og glædede sig over Glansen.</said></p>
<p n="NOR0001322"><said direct="True">«Se, hvor Deres Svigerinde tager sig godt ud i den straalende Belysning –»</said><said direct="False"> hviskede Delphin til Fru Fanny.</said></p>
<p n="NOR0001323"><said direct="True">«Aa – ja! – finder De egentlig det?»</said><said direct="False"> svarede hun.</said></p>
<p n="NOR0001324"><said direct="False">Lidt efter bad hun en af Pigerne, som vartede op, at rulle Gardinet en Smule ned, Solen skar hende i Øinene.</said></p>
<p n="NOR0001325"><said direct="False">Samtalen var nu meget livlig ved den øvre Ende af Bordet; man talte fremdeles om Ungdommens Undervisning. Adjunkten udbredte sig over sit Yndlingstema: at det var umuligt for unge Mennesker at tilegne sig ordentlige Kundskaber, medmindre de fik Bank; og al høiere Dannelse vilde forsvinde – det bandte han paa – hvis man ikke itide fik sætte Grændse for den moderne Humanisme – det vil sige Forkjælelse.</said></p>
<p n="NOR0001326"><said direct="False">Fru Aalbom understøttede ham oprigtigt, Legationssekretæren, fordi det morede ham; men Konsulen var tvivlraadig. Han satte megen Pris paa den gode, gamle Tid; men han troede dog, at det kunde gaa med lidt mindre Bank end han havde faaet.</said></p>
<p n="NOR0001327"><said direct="False">Skolebestyreren fremholdt Vigtigheden af den religiøse Opdragelse og Hjemmets Indflydelse.</said></p>
        <p n="NOR0001328"><said direct="True">«O – ja! – Hjemmet! Hjemmet!»</said><said direct="False"> udbrød Fru Aalbom, </said><said direct="True">«Skolen og Hjemmet bør gaa Haand i Haand.»</said></p>
        <p n="NOR0001329"><said direct="True">«Netop»</said><said direct="False"> – tog Adjunkten Ordet, </said><said direct="True">«har en Gut faaet Bank i Skolen, bør han ogsaa have det hjemme.»</said></p>
<p n="NOR0001330"><said direct="True">«Hjemmene ere jo forskjellige»</said><said direct="False">, sagde Johnsen; det var første Gang, han sagde noget, som Rachel ikke fandt kraftigt nok.</said></p>
        <p n="NOR0001331"><said direct="True">«Aa – men alligevel!»</said><said direct="False"> raabte Fru Aalbom, lagde Hovedet paa Siden og saa op i Loftet, </said><said direct="True">«Hjerteforholdet – Hjemmet – Moderømheden – o – Hjemmet – Hjemmet!»</said></p>
<p n="NOR0001332"><said direct="True">«Det kommer s'gu an paa, hvadslags Hjem man har – Fru Aalbom!»</said><said direct="False"> lød det pludseligt fra Jacob Worse. Alle saa paa ham; han havde rettet sig op, Ansigtet var rødt og det lyste i hans Øine.</said></p>
        <p n="NOR0001333"><said direct="False">Der blev en liden Pause, men Konsulen sagde smaaleende, idet han tog sit Glas: </said><said direct="True">«Ja nu raader jeg enhver til at passe sig, for nu kommer Jacob Worse! – jeg har seet den Herre optræde et Par Gange før, og jeg ved, at da gaar det hedt til. Men lad os heller forlægge Kamppladsen til Havestuen, der kunne vi stride i Skyggen. Hvis mine Damer og Herrer synes som jeg, ville vi ønske hverandre: velbekomme.»</said></p>
<p n="NOR0001334"><said direct="False">Selskabet brød op. Legationssekretæren lo, saa det klukkede i ham, og takkede Worse, mens de gik nedad Trappen, fordi han saa beleiligt var plumpet ned i Samtalen. Jacob Worse maatte le selv, og tilsidst lo de alle undtagen Aalbom og Frue, der vare fornærmede.</said></p>
<p n="NOR0001335"><said direct="False">Men Rachel undrede sig over, at hendes Fader var saa bange for at lade Worse komme tilorde. Hun havde ogsaa et Par Gange hørt ham deltage i en Disput, og hun havde forundret sig over den Heftighed, som da pludselig kunde komme over ham. Hans Meninger vare vistnok noget originale, men derfor behøvede han dog ikke at tie, og hun fandt det feigt af Jacob Worse saaledes at lade sig maalbinde.</said></p>
<p n="NOR0001336"><said direct="False">Under Maaltidet havde Pastor Martens gjort flere Forsøg paa at komme med i den almindelige Samtale. Men det lykkedes ham ikke. Man var altfor optaget af den nye, interessante Skolebestyrer, og desuden lagde hans Borddame Beslag paa ham. Ogsaa efter Bordet maatte han sidde i Sofaen hos Fru Garman, mens Ungdommen gik til Kroketpladsen – i Skyggen under den firskaarne Lindeallée.</said></p>
<p n="NOR0001337"><said direct="False">Men Adjunkt Aalbom gik – «omknoklet» af sin Hustru – som Delphin sagde – op og ned i den brede Gang foran Huset og ventede paa Kaffen. Han var endnu sint over sine Uheld og de Krænkelser, han havde lidt. Fruen søgte at berolige ham, idet hun slyngede den ene Arm omkring ham:</said></p>
<p n="NOR0001338"><said direct="True">«Hvorledes kan dog en Mand som du – Aalbom! – bryde dig om sligt! – disse nye, unge Mennesker kommer her en Tid, saa gjør de sig paa en eller anden Maade umulige. Vi er dog de første alligevel; – saa du ikke, Konsulen tog mig tilbords.»</said></p>
        <p n="NOR0001339"><said direct="True">«Aa skidt!»</said><said direct="False"> svarede hendes Mand, </said><said direct="True">«hvad bryder jeg mig om disse Pengesække og Kræmmere! – men at en Mand af mine Kundskaber, med mine Fortjenester af Undervisningsvæsenet og Literaturen, skal være udsat for impertinente Svar af saadanne Grønskollinger – saadanne –»</said><said direct="False"> og af sit rige Forraad af Skjældsord udøste Adjunkten en udsagt Strøm, hvilket forskaffede ham nogen Lindring.</said></p>
<p n="NOR0001340"><said direct="False">Aalboms boede omtrent midtveis mellem Sandsgaard og Byen, hvilket fra først af var Aarsag til, at de blev indbudne til Garmans. Siden havde de vidst at holde sig saa godt fremme, at det ialmindelighed var Aalboms, man greb til, naar der skulde samles et Selskab i en Fart. Konsulen havde ogsaa hjulpet Adjunkten med nogle uforudseede Udgifter i Anledning af en «Kortfattet Oversigt over det franske Sprogs Oprindelse og historiske Udvikling. – Til Skolebrug.» Thi ved nederdrægtig Ondskab og Misundelse var denne Perle af en Bog ikke antaget til Skolebrug nogetsteds i Landet.</said></p>
<p n="NOR0001341"><said direct="False">De gamle Brødre Garman pleiede at sove Middag i sine Værelser; men idag blev der ikke sovet stort. Thi de aftalte alt i Anledning af Madeleines Besøg i Byen. Hun skulde komme om to–tre Dage, og have Værelse ovenpaa ved siden af Jomfru Cordsen.</said></p>
<p n="NOR0001342"><said direct="False">Men Gabriel stjal sig en Cigar og vandrede glad og søndagsmæt ned paa Værftet, for at inspicere Skibet og snakke engelsk med Mr. Robson.</said></p>
<p n="NOR0001343"><said direct="False">Det første Bekjendskab, Madeleine gjorde i sine nye Omgivelser, var med Sypigen; thi hun maatte naturligvis «syes fuldstændigt op» – især udvendigt.</said></p>
<p n="NOR0001344"><said direct="False">Selve Familien paa Sandsgaard kjendte hun jo paa en Maade før fra kortere Besøg, og den samme Fornemmelse af Kulde, som hun altid havde modtaget blandt disse Mennesker, lagde sig ogsaa nu over hende. Imidlertid var Madeleine langtfra nogen frygtsom Natur – tvertimod; men Overgangen fra den ubundne Frihed under aaben Himmel til det regelrette Liv i det korrekte Hus var altfor brat for hende. Hun prøvede forgjæves at finde sig tilrette, og i de første Uger længtede hun sig ganske syg.</said></p>
<p n="NOR0001345"><said direct="False">Dette skjulte hun dog i sine Breve til Faderen, hun vidste ikke rigtig hvorfor.</said></p>
<p n="NOR0001346"><said direct="False">Fætter Gabriel var den eneste, som talte muntert og venligt til hende; alle de andre vare saa stive og tilbageholdne, som om de bare tænkte paa sig selv.</said></p>
<p n="NOR0001347"><said direct="False">Ikke engang til Rachel kunde hun rigtig slutte sig; de to Kusiner havde aldrig følt sig tiltrukne af hinanden.</said></p>
<p n="NOR0001348"><said direct="False">Skjønt kun faa Aar ældre var Rachel Garman dog sin Kusine meget overlegen i Kundskaber og Livserfaring. Medens Madeleines Sind var let og lyst som Solskin, var der paa Bunden af Rachels kolde og beherskede Væsen en urolig Trang til at tage fat, til at gjøre noget – ligegyldigt hvilket – bare komme i Bevægelse.</said></p>
<p n="NOR0001349"><said direct="False">For ikke længe siden havde hun havt en stor Strid med sin Fader. En dag traadte hun ind i Kontoret og forlangte at faa arbeide med i Forretningen. Konsul Garman tabte aldrig sin Fatning; men denne Gang var han paa Nippet. Striden endte imidlertid – som enhver Strid, der førtes mod Unge-Konsulens Principer – med en afgjort Seier for disse. Men fra den Tid blev Datteren endmere kold og indesluttet.</said></p>
<p n="NOR0001350"><said direct="False">Det var snart gjort for Rachels skarpe Øine at gjennemskue den lille Kusine fra Landet; og da hun havde overbevist sig om, at der ikke var noget i hende – hun gik vel kanske og længtede efter et eller andet, men uden nogen Trang til at handle, til at gjøre noget – saa lod hun Madeleine gaa sin egen Gang. Og Forholdet mellem dem blev staaende omtrent som mellem en Voxen og et Barn – venskabeligt, men uden Fortrolighed.</said></p>
<p n="NOR0001351"><said direct="False">Fru Garman var ikke ganske naadigt stemt mod den nye Gjæst, fordi man ikke paa Forhaand havde indhentet hendes Samtykke. Og selv den gode Jomfru Cordsen skræmte Madeleine i Førstningen med sin tørre, høie Figur og de stivede Kappestrimler.</said></p>
<p n="NOR0001352"><said direct="False">Men Sypigen var en bleg, svagelig Skabning med et Par underlige store Øine, der altid saa ud somom de bad Omforladelse. Hun var smuk endnu: men alle fik strax det Indtryk, at hun havde været meget smukkere; der var noget forkuet og falmet over hende; Kinderne var lidt indfaldne, man kunde se, at hun havde mistet flere Tænder.</said></p>
<p n="NOR0001353"><said direct="False">Madeleine maatte i de første Dage tilbringe sin meste Tid inde hos Sypigen; thi var hun først kommen, vilde Fru Garman ogsaa, at hun skulde være i Stil med det øvrige Hus, og desuden havde Konsulen givet Jomfru Cordsen Besked. Det var da lige som en Trøst for Madeleine, der følte sig saa ensom, at være rigtig venlig og elskværdig mod den lille forskræmte Sypige.</said></p>
<p n="NOR0001354"><said direct="False">En Aften, da hun var gaaet, spurte Madeleine Jomfru Cordsen, hvem hun egentlig var. Den gamle Dame saa et Øieblik skarpt paa hende og svarede derpaa, at Marianne var en Sønnedatter af gamle Anders Begmand nede paa Værftet, og at hun for nogle Aar siden havde havt et Barn. Kjæresten – sagde Jomfru Cordsen og saa atter paa Madelaine – reiste til Amerika og Barnet døde. Saa lod Garmans hende lære Kjolesøm – hun havde tjent paa Sandsgaard – og siden havde hun havt sit stadige Arbeide i Huset.</said></p>
<p n="NOR0001355"><said direct="False">Mere fik Madeleine ikke vide, hun spurgte heller ikke efter; og Jomfru Cordsen følte sig beroliget.</said></p>
<p n="NOR0001356"><said direct="False">Thi det var ikke saa ganske sikkert og sandt, hvad den gamle Dame havde fortalt Madeleine. I Sypigens Historie var der skjult en af de Garmanske Hemmeligheder, som det var Jomfru Cordsens Livsopgave at vaage over.</said></p>
<p n="NOR0001357"><said direct="False">Og mens hun iaften gik hjemover, tænkte Marianne netop paa dette – ja det var igrunden aldrig helt ude af hendes Tanker.</said></p>
<p n="NOR0001358"><said direct="False">Den muntre venlige Frøken Madeleine, der var saa ulig de andre Garmans, havde vakt alle hendes Erindringer tillive. Hun var vis paa, at endnu kjendte Madeleine ikke hendes hele Skam – hun kunde umuligt vide det, siden hun var saa venlig mod hende – og Marianne gruede for, at nogen skulde fortælle det. Thi der var nok af dem, som kunde fortælle; men der var ingen, som vidste, hvad hun havde lidt.</said></p>
<p n="NOR0001359"><said direct="False">Og som hun gik, gled de forbi igjen alle de tunge Begivenheder fra hendes Livs Ulykke. Først huskede hun, hvor smuk han var – Husets Søn – da han kom hjem fra Udlandet, – endnu før der var Tale om, at han skulde have Datter til Amtmanden; – hvorlænge han bad og plagede hende og hvorlænge hun stred imod. Saa kom den Skrækkens Dag, da hun blev kaldt ind til Konsulen i det indre Kontor. Aldrig havde hun kunnet begribe, hvorledes han egentlig havde faaet det at vide – den eneste, som kanske kunde vide noget, var Jomfru Cordsen; – men endnu mindre kunde hun sidenefter forstaa, at hun selv havde ladet sig overtale eller tvinge eller hvad det nu var – til det, som nu kom. Det maatte vel være som Folk sagde, at Unge-Konsulen kunde Ingen staa sig imod; og saa blev hun da forlovet med Kristian Kusk – det værste, hun vidste– saa reiste han til Amerika, Barnet blev født og døbt Kristian. – Efter den Tid mindedes hun kun klart hin Nat, da Barnet døde; alle andre Indtryk flød sammen – tunge og graa som Skyer.</said></p>
<p n="NOR0001360"><said direct="False">Hun havde troet, at Skammen maatte dræbe hende; men den havde bare pint hende. Paa Sandsgaard, hvor hun aldrig mere vilde sætte sine Ben, gik hun nu dagligt. Hvergang hun traf nogen – især Fru Fanny – stadsede hendes Hjerteslag. Men de gik saa kolde og rolige forbi, somom de Ingenting vidste eller somom det hele slet ikke vedkom dem. Mange Gange havde hun ogsaa truffet ham. I Førstningen gik de hurtigt forbi hinanden; men tilslut syntes han ogsaa at have glemt det hele, og nu hilste han venligt med den gamle Stemme: Goddag Marianne.</said></p>
</sample>
<sample><p n="NOR000180"><said direct="True">«Saa faar heller ikke du være med mig,»</said><said direct="False"> svarede Per.</said></p>
<p n="NOR000181"><said direct="True">«Godt – saa lad mig komme op!»</said></p>
<p n="NOR000182"><said direct="False">Endnu før han fik lagt Baaden til, sprang hun iland paa en Sten, steg op paa Moloen og gik raskt indover. Hun bed Tænderne sammen, thi det gjorde saa ondt, naar hun gik; men alligevel fulgte hun hurtig den kjendte Sti med Øinene fæstede paa Jorden.</said></p>
<p n="NOR000183"><said direct="False">Hun kom forbi Nøstene, steg over Aarer, Tjærekoster, gammelt Taugværk og alskens Skrab, som laa spredt mellem Baadene; krumme Krabbekløer laa rundt omkring og halvraadne Torskehoveder, hvor store mætte Fluer gik ud og ind i Øienhullerne.</said></p>
<p n="NOR000184"><said direct="False">Hun naaede helt op til Fyret uden at vende sig; hun vilde ikke se efter ham. Alligevel standsede hun paa Toppen, for at puste ud; hun vilde dog se, hvor langt han var kommen udover.</said></p>
    <p n="NOR000185"><said direct="False">Madeleine vidste, at de andre Fiskere havde stort Forsprang, altsaa maatte hans Baad være bagefter – mellem dem og Land. Men han var ikke til at se, heller ikke i Havnen. Da saa hun med en Gang den kjendte Baad; men den var ikke bagefter – næsten i Række med de sidste; Per maatte have roet som en rasende. Hun forstod at bedømme Afstande og vidste, hvad det var for et Kraftstykke, hun saa for sig; og glemmende baade, at hun var fornærmet og at hun var alene, vendte hun sig om – som til en stor Forsamling og pegte udover med straalende Øine: </said><said direct="True">«Se pa ham! – det er Gut, som kan ro – det!»</said></p>
<p n="NOR000186"><said direct="False">Men Per sad i Baaden og tog Spændetag, saa det knagede. Det var somom han vilde straffe sig selv i den uhyre Anstrængelse. Hun blev mindre og mindre, eftersom han roede udover, tilsidst blev hun borte for ham. Men det havde han fortjent. Fanden til Fruentimmer – gjentog han, og hvergang tog han fat igjen, somom det gjaldt Livet. –</said></p>
<p n="NOR000187"><said direct="False">Det var det yndigste Solskinsveir den næste Dag ogsaa. Havet laa saa stille som det kan ligge; en engelsk Hummerkutter stod fra Land med halvfyldte Seil; man kunde se det slænge i den slanke Rig, eftersom Fartøiet vuggede mageligt i den svage Dønning.</said></p>
<p n="NOR000188"><said direct="False">Madeleine sad ved Vinduet; hun vilde ikke gaa ud. Hun fulgte med Øinene Hummersluppen, som hun kjendte saa godt; det var «Flying fish», Kaptein Crabb af Hull.</said></p>
<p n="NOR000189"><said direct="False">Per havde altsaa været ude med Hummer imorges; mon han havde faaet mange?</said></p>
<p n="NOR000190"><said direct="False">Bare han ikke havde forslidt sig igaar, da han roede. Hun gik ud paa Bakken og saa ned i Havnen. Hans Baad laa der; Per kunde gjerne være syg.</said></p>
<p n="NOR000191"><said direct="False">Pludselig bestemte hun sig til at løbe ned og spørge en Mand, som hun saa ved Nøstene. Men halvveis i Bakken mødte hun en, som kom opover. Madeleine havde ikke kunnet se ham før, fordi han var indunder det bratteste; men nu kjendte hun ham strax og sagtnede sine Skridt.</said></p>
<p n="NOR000192"><said direct="False">Per maatte ogsaa have seet hende, skjønt han saa ned; thi et Par Skridt fra hende steg han ned fra Hovedstien og tog en, som var lidt lavere. Da de derfor var ved Siden af hinanden, var hun lidt høiere end han. Per havde en Kibe paa Ryggen, og Madeleine saa, at der var Tare i den. Ingen sagde et Ord, og begge var lige nær ved at kvæles.</said></p>
    <p n="NOR000193"><said direct="False">Da hun var et halvt Skridt forbi, vendte hun sig og spurgte: </said><said direct="True">«Hvad har du i Kiben? – Per.»</said></p>
<p n="NOR000194"><said direct="True">«Hummer,»</said><said direct="False"> svarede han, svingede Kiben af Ryggen og satte den paa Stien.</said></p>
<p n="NOR000195"><said direct="True">«Lad mig fa se den,»</said><said direct="False"> sagde Madeleine.</said></p>
<p n="NOR000196"><said direct="False">Han tog i en Fart Taren væk og trak op en uhyre stor Rognhummer, som slog med de brede Haleskjæl.</said></p>
<p n="NOR000197"><said direct="True">«Det var da en overhændig stor Hummer!»</said><said direct="False"> raabte hun.</said></p>
<p n="NOR000198"><said direct="True">«Aa ja, den er ikke med de mindste.»</said></p>
<p n="NOR000199"><said direct="True">«Hvad vil du med den?»</said></p>
<p n="NOR0001100"><said direct="True">«Spørge Fyrforvalteren, om han vil have den.»</said></p>
<p n="NOR0001101"><said direct="True">«Hvad skal du have for den?»</said><said direct="False"> spurgte hun, skjønt hun godt forstod, at det skulde være en Gave.</said></p>
<p n="NOR0001102"><said direct="True">«Ingenting!»</said><said direct="False"> svarede Per kort.</said></p>
<p n="NOR0001103"><said direct="True">«Det var pent av dig – Per!»</said></p>
<p n="NOR0001104"><said direct="True">«Aa – det er ikke stort,»</said><said direct="False"> svarede han og lagde Taren tilrette.</said></p>
    <p n="NOR0001105"><said direct="False">Med det samme det saa ud, somom de skulde skilles, sagde han: </said><said direct="True">«Hvordan er det med Foden din?»</said></p>
<p n="NOR0001106"><said direct="True">«Tak godt – jeg tog Brændevin.»</said></p>
<p n="NOR0001107"><said direct="True">«Sved det?»</said><said direct="False"> spurgte Per.</said></p>
<p n="NOR0001108"><said direct="True">«Aa – ikke stort.»</said></p>
<p n="NOR0001109"><said direct="True">«Det var godt gjort,»</said><said direct="False"> sagde han og løftede Øinene saa langt som til Spidsen af hendes Hage.</said></p>
<p n="NOR0001110"><said direct="False">Nu maatte de vel skilles; der var ikke mer at sige; men Madeleine syntes, at Per var svært ubehjælpelig.</said></p>
<p n="NOR0001111"><said direct="True">«Farvel, Per!»</said></p>
<p n="NOR0001112"><said direct="True">«Farvel!»</said><said direct="False"> svarede han, og begge drog sig et Par Skridt afsted.</said></p>
<p n="NOR0001113"><said direct="True">«Du Per! – hvor skal du hen, naar du har været oppe med Hummeren?»</said></p>
<p n="NOR0001114"><said direct="True">«Ingen Plads,»</said><said direct="False"> svarede Per.</said></p>
<p n="NOR0001115"><said direct="False">Han var dog altfor dum; – og alligevel vendte hun sig endnu engang og raabte:</said></p>
<p n="NOR0001116"><said direct="True">«Jeg gaar nordover i Marehalmen, her er saa vakkert Veir –»</said><said direct="False"> derpaa løb hun.</said></p>
<p n="NOR0001117"><said direct="True">«Aa ja!»</said><said direct="False"> svarede Per og for som en Kat opover Skrænten.</said></p>
    <p n="NOR0001118"><said direct="False">Mens han løb, kastede han al Taren fra sig, for at have Hummeren fri; og da han fik op Kjøkkendøren, slængte han Uhyret paa Bænken og raabte </said><said direct="True">«Værsaagod!»</said><said direct="False"> idet han forsvandt.</said></p>
    <p n="NOR0001119"><said direct="False">Pigen havde kjendt ham paa Maalet og løb efter, for at bestille fersk Fisk til Fredag. Men han var alt udfor Bakken; hun stirrede halvræd efter ham og mumlede: </said><said direct="True">«Jeg mener, Degeren tog han Per!» –</said></p>
<p n="NOR0001120"><said direct="False">Den gulhvide Sand strakte sig nordover med sine grønne Tuster af Marehalm, saalangt Øiet kunde naa. Kystlinien bøiede sig i Næs og Bugter, hist og her en Klynge Baade, Maager og Ringgjæs havde travelt i Stranden, medens Brændingen rullede med smaa krumme Bølger, der tindrede i det klare Solskin.</said></p>
<p n="NOR0001121"><said direct="False">Per tog hende snart igjen; thi Madeleine gik langsomt idag. Hun havde plukket et Par unge Ax af Marehalmen og prøvede at fæste dem i Hattebaandet, mens hun gik.</said></p>
<p n="NOR0001122"><said direct="False">Uvenskabet fra igaar hvilede tungt paa dem begge; det var egentlig den første Begivenhed, som indtraf i Forholdet mellem dem; og de følte kanske – hver paa sin Maade – at de stod ved et Afsnit. Derfor gjorde de begge saa stor en Bue som muligt udenom det, som egentlig beskjæftigede deres Tanker. Og Samtalen gik i korte, ligegyldige Sætninger afbrudt og stakaandet. Tilslut maatte hun prøve at bringe ham nærmere til Sagen og spurgte ham, om han fik mange Hummer inat?</said></p>
<p n="NOR0001123"><said direct="True">«Syvogtyve»</said><said direct="False"> svarede Per.</said></p>
<p n="NOR0001124"><said direct="False">Det var hverken mange eller faa, saa derom var ikke mere at sige.</said></p>
<p n="NOR0001125"><said direct="True">«Du roede fort igaar –»</said><said direct="False"> sagde hun og bøiede sig; thi hun følte, at nu nærmede de sig.</said></p>
<p n="NOR0001126"><said direct="True">«Det var – det var, – fordi jeg var alene i Baaden –»</said><said direct="False"> kom det stammende; han forstod strax, at det var dumt sagt; men han kunde ikke hjælpe det.</said></p>
<p n="NOR0001127"><said direct="True">«Kanske du liger bedst at være alene i Baaden?»</said><said direct="False"> spurgte hun raskt og saa paa ham.</said></p>
    <p n="NOR0001128"><said direct="False">Men da han stod der foran hende – det lange, ubehjælpelige Mandfolk saa ynkeligt forfjamset og sønderknust og alligevel saa stor og stærk og vakker, kastede hun sig med et lidet Sprang om Halsen paa ham og sagde halvt leende, halvt skamfuld: </said><said direct="True">«Aa du Per! – du Per!»</said></p>
<p n="NOR0001129"><said direct="False">Per havde ingen Ide om, hvad han skulde foretage sig med en Dame, der hang ham om Halsen, og han stod derfor ganske stille. Han saa nedover det lange sorte Haar og den slanke Ryg, – og skjælvende over sin egen Dristighed lagde han sin svære Arm lempeligt omkring hende.</said></p>
<p n="NOR0001130"><said direct="False">De vare komne ind mellem Marehalmen, og bag en af de største Tuer satte hun sig i det varme tørre Sand. Han fik Plads ved Siden af hende.</said></p>
    <p n="NOR0001131"><said direct="False">Per sad og saa sig om, af og til gled hans Øine henover hende, men altid usikkert; han begreb øiensynligt ikke Situationen. Og tilslut blev han hende saa komisk, at hun reiste sig leende og raabte: </said><said direct="True">«Kom Per! – lad os løbe!»</said></p>
<p n="NOR0001132"><said direct="False">Snart løb de, snart gik de Fod for Fod; hans tunge Søstøvler gjorde et bredt Mærke i Sandet, og hendes smaa Damestøvler tog sig saa snurrigt ud ved Siden, at de maatte vende sig og le. De legte og lo som Barn uden at mærke, at de vare voxne, og Per maatte love, at holde op med at tygge Tobak. Og langsmed den bugtede Strand lige ved Randen af det store friske Hav feirede de sin Livsfest – disse unge Hjerter, mens Brændingen rullede med smaa krumme Bølger, der tindrede i det klare Solskin. –</said></p>
<p n="NOR0001133"><said direct="False">– Fyrforvalteren havde netop fuldført et Brev til sin Broder. Det var et af disse kjedsommelige Forretningsbreve med indlagte Vexelblanketter. Aldrig kunde han lære, hvor han skulde anbringe sit Navn paa disse utaalelige, langagtige Papirer. Men – underlig nok! – Broderen sagde bestandig, at det var ganske rigtigt, og Christian Fredrik var uhyre nøje paa det i slige Ting. Nu var da Brevet afsendt, og den gamle Herre aandede lettere, medens han stod ved Vinduet og saa udover. Da opdagede han to Skikkelser, som gik nordover mod Sandsletten. Halvt i Tanker flyttede han hen til det andet Vindu og rettede den store Kikkert.</said></p>
    <p n="NOR0001134"><said direct="True">«Hm! –»</said><said direct="False"> sagde han, </said><said direct="True">«er de nu der igjen!»</said></p>
    <p n="NOR0001135"><said direct="False">Pludselig reiste han sig: </said><said direct="True">«Hvad behager? – Jeg tror saagu, hun er gal!»</said></p>
<p n="NOR0001136"><said direct="False">Legationssekretæren bøiede sig igjen ned til Kikkerten og kastede sin Cigarette. Jo, ganske rigtigt! – det var hans egen Madeleine om Halsen paa Vente-Per.</said></p>
<p n="NOR0001137"><said direct="False">Han gned ivrigt Glassene med sit Lommetørklæde. Se saa! – der gik de da ordentligt ved Siden af hinanden. De vare indimellem Marehalmen; nu gik de ind i en stor Tue og blev borte. Han rettede betænksomt Kikkerten mod den anden Kant af Tuen og ventede.</said></p>
<p n="NOR0001138"><said direct="True">«Nu da?»</said><said direct="False"> sagde han og gned atter Glasset. De vare endnu ikke komne frem igjen. Der gik et Par Minutter, Fyrforvalteren blev ganske nervøs. Endelig saa han en Skikkelse reise sig, derpaa den anden. Kikkerten var udmærket, og den gamle Kavaller forstod Situationen ligesaa godt, somom han havde siddet i Marehalmen.</said></p>
    <p n="NOR0001139"><said direct="True">«Naa – naa – ikke værre!»</said><said direct="False"> mumlede han; </said><said direct="True">«men det kan blive slemt nok. Det er vel bedst, hun kommer til Byen.»</said></p>
<p n="NOR0001140"><said direct="False">– Ved Middagsbordet sagde han altsaa:</said></p>
<p n="NOR0001141"><said direct="True">«Du ved, Madeleine! – der har længe været Tale om, at du skulde være nogen Tid paa Sandsgaard –»</said></p>
<p n="NOR0001142"><said direct="True">«Aa nei – Pappa! –»</said><said direct="False"> afbrød Madeleine og saa bønligt paa ham.</said></p>
<p n="NOR0001143"><said direct="True">«Jo – Barn! det er paatide nu – mener jeg –»</said><said direct="False">; – der var en usædvanlig Bestemthed i hans Tone.</said></p>
<p n="NOR0001144"><said direct="False">Madeleine fik en Anelse om, at han vidste det hele, og med en Gang stod det for hende, hvad det dog igrunden var for en besynderlig Formiddag, hun havde tilbragt. Naar hun sad heroppe i den elegante Stue, lige overfor Faderen, der var saa fin og statelig, tog baade Per og Stranden og alt, hvad dertil hørte, sig ganske anderledes ud. Og istedetfor den freidige Tilstaaelse, hun havde øvet sig paa, da hun gik hjemover, slog hun nu Øinene ned og blev blussende rød.</said></p>
<p n="NOR0001145"><said direct="False">Dermed var Sagen afgjort. Madeleine var glad over, at Faderen ikke lagde Mærke til hendes Forvirring. Og Legationssekretæren var lykkelig, fordi han slap nøiere at drøfte dette Emne med sin Datter. Thi den gamle Herre havde just ikke sin stærkeste Side i dette Kapitel.</said></p>
<p n="NOR0001146"><said direct="False">Den næste Dag red han altsaa til Byen.</said></p>
<p n="NOR0001147"><said direct="True">«Avoir – avant – avu – saa var det! – avoir – avant – avu – det er rigtigt – Gutten min! – avoir – avant.»</said><said direct="False"> –</said></p>
<p n="NOR0001148"><said direct="False">Nu vidste hele Klassen, at Adjunkten var falden i Tanker. Han gik med lange Skridt op og ned paa Gulvet med halvlukkede Øine, af og til gestikulerende, medens han gjentog og gjentog det mishandlede Hjælpeverbum.</said></p>
<p n="NOR0001149"><said direct="False">Paa de øverste Bænke begyndte man at fnise; paa de nederste, hvor man ikke havde saa fint Øre for de franske Verber, lo man med for Selskabs Skyld. Men den ulykkelige, som blev examineret, sad og skalv for, at Adjunkten tilslut skulde mærke, hvad det var for en underlig Konjugation.</said></p>
<p n="NOR0001150"><said direct="False">Denne ulykkelige var Gabriel Garman – yngste Søn af Firmaet; han var en lang, smekker Gut paa femten, sexten Aar med et fint Ansigt, stor Næse og en rank Holdning.</said></p>
<p n="NOR0001151"><said direct="False">Gabriel sad i den nederste Halvdel af Klassen, hvilket var en stor Skam – mente Lærerne –, thi han havde gode Anlæg. Men det var en underlig, vrang Gut; i enkelte Retninger – f. Ex. Regning og tildels Mathematik – udmærkede han sig; men i de vigtigste Fag – Græsk og Latin – var han næsten umulig at drive frem, og Gabriel var bestemt for Studering.</said></p>
    <p n="NOR0001152"><said direct="False">Da den almindelige Munterhed i Klassen brød ud i forskjellige halvkvalte Lyd, vendte omsider Adjunkten tilbage fra sine dybsindige Drømmerier. Men da han igjen tog fat paa Bogen, for at gaa videre i Examinationen vilde Ulykken, at han endnu engang gjentog: – </said><said direct="True">«avoir – avant! –» han for iveiret – avu!»</said><said direct="False"> skreg han i den høieste Discant – </said><said direct="True">«aa, du Kamel! – kan du endnu ikke dit avoir! – hvad skal der vel blive af dig?»</said></p>
<p n="NOR0001153"><said direct="True">«Kjøbmand»</said><said direct="False"> svarede Gabriel kort.</said></p>
<p n="NOR0001154"><said direct="True">«Hvad siger du! – svarer du din Lærer! – bruger du Mund! – jeg skal lære dig! – hvor er Protokollen? –»</said><said direct="False"> og med lange Skridt for han op paa Kathederet, dukkede ned i Pulten og rodede omkring.</said></p>
<p n="NOR0001155"><said direct="False">Idetsamme gik Døren til Gangen op, og et besynderligt lidet skolemæssigt Hoved stak ind – langt, amerikansk Bukkeskjæg, rød Næse og blaa Sømandshue.</said></p>
    <p n="NOR0001156"><said direct="True">«Master Gabriel –»</said><said direct="False"> sagde Hovedet med en halvdrukken Stemme, </said><said direct="True">«Master Gabriel! – er du her? – aa sidder du der – poor boy! – tvi Fan for en Luft! jeg vilde bare indom og sige dig, at du maa komme ned paa Værftet, naar du slipper af Skolen, – vi begynder paa Huden –»</said></p>
    <p n="NOR0001157"><said direct="False">Længer kom han ikke; thi ved Synet af den langbente Adjunkt, der steg ned af Kathederet forfærdet over denne Forstyrrelse af Skolefreden, standsede Hovedet i sin Tale og med et hjerteligt: </said><said direct="True">«Gudsbitterdød– for et Spøgelse!»</said><said direct="False"> forsvandt det og Døren lukkedes.</said></p>
<p n="NOR0001158"><said direct="False">Der skulde ikke saa meget til for at bringe de unge Mennesker i Latter, og da idetsamme Pedellens Klokke forkyndte, at Timen var forbi, brød den hele Klasse op, medens Adjunkten skummende af Raseri løb, for at klage til Rektor.</said></p>
<p n="NOR0001159"><said direct="False">Gabriel skyndte sig ogsaa ud af Skolen saa fort han kunde, for at indhente sin Ven, der havde forstyrret Skolefreden. Men han var allerede forsvunden, – formodentlig var han gaaet ned i Byen, for at styrke sig.</said></p>
<p n="NOR0001160"><said direct="False">Det var Skibsbygmester Tom Robson, som han hed efter sin Hjemkomst fra Amerika. Egentlig hed han Thomas Robertsen, da han reiste hjemmefra; men det blev forandret i Amerika, og nu beholdt han det som det var.</said></p>
    <p n="NOR0001161"><said direct="False">Tom Robson var den flinkeste Bygmester paa Vestkysten; men han drak; saaat den, der skulde bruge ham, maatte føre streng Kommando og alligevel have megen Taalmodighed. For Garman &amp; Worse havde han bygget flere Gange; men det Skib, som nu stod paa Stabelen ude i Sandsgaard, skulde dog blive hans Mesterstykke. Det var det største Fartøi, som endnu var bygget i Byen – paa en 450 Læster, og Konsul Garman havde givet Ordre til, at der ikke skulde spares paa nogen Ting, – det skulde blive en Mønsterskude.</said></p>
<p n="NOR0001162"><said direct="False">Derfor drak Tom bare af og til – ved de større Afsnit i Arbeidet; saaledes idag, da han var kommen saa vidt, at man kunde begynde at lægge Plankehuden paa Spanterne.</said></p>
<p n="NOR0001163"><said direct="False">Da Gabriel ikke fandt sin Ven og heller ikke saa noget til Vognen fra Sandsgaard, som pleide at holde udenfor Skolen, tog han paa Hjemveien tilfods – udover den lange Allee, som førte til Firmaets Eiendom. Det var en god halv Times Gang, og mens han vandrede afsted slæbende det tunge Læs af forhadte Bøger, gik Gutten i bitre Tanker.</said></p>
<p n="NOR0001164"><said direct="False">Hver Dag, naar han kom fra Skolen, mødte han de yngre af Kontorfolkene, som spiste i Byen; de saa trætte og tildels luvslidte ud; men alligevel misundte han dem. De fik sidde og arbeide den hele dag i Kontoret – den store Helligdom, hvor han, som dog var Husets Søn, ikke havde noget at sige eller gjøre. Han maatte indskrænke sin Virksomhed til Værftet, hvor der var hundrede Smuthuller, og hvor Konsulen sjeldent kom om Eftermiddagen. Derfor var ogsaa det store Skib hans Stolthed og Fryd; han krøb omkring baade udenbords og indenbords – oppe og nede – iagttagende hver Planke og hver Nagle, som blev slaaet i.</said></p>
<p n="NOR0001165"><said direct="False">Tilslut havde han erhvervet sig adskilligt Skjøn paa Skibsbyggeriet, og i Tom Robson, Anders Begmand og de andre smaa rundryggede Skibstømmermænd havde han erhvervet sig gode Venner.</said></p>
<p n="NOR0001166"><said direct="False">Det skulde blive det stolteste Skib i Byen, og hvergang han tænkte paa det, glemte han næsten sin Byrde af Græsk og Latin. Af halvtforstaaede Samtaler hjemme i Huset vidste Gabriel, at der havde været adskillig Uenighed mellem Faderen og Morten – den ældste Søn, som var optaget i Firmaet, dengang der fra først af var Tale om at bygge Skibet.</said></p>
<p n="NOR0001167"><said direct="False">Morten vilde, at man heller – enten alene eller sammen med et Par andre Firmaer i Byen skulde kjøbe et Jerndampskib i England. Han paastod nemlig, at den Tid ikke kunde være fjern, da Seilskibene maatte ligge aldeles under for Dampskibene.</said></p>
    <p n="NOR0001168"><said direct="False">Men den Gamle holdt principielt paa Seilskibene; og desuden var det ham en utaalelig Tanke, at Garman &amp; Worse skulde gaa i Kompagniskab med disse Grosserere fra igaar derinde i Byen.</said></p>
    <p n="NOR0001169"><said direct="False">Altsaa blev det som Chefen vilde; Skibet blev bygget af egne Materialer, paa Firmaets eget Skibsværft, af Husets egne Arbeidsfolk, der i Slægtled havde havt sit Arbeide hos Garman &amp; Worse.</said></p>
<p n="NOR0001170"><said direct="False">Da Gabriel kom saa langt, at han kunde se ned i den Bugt af Søen, hvor Sandsgaardeiendommene laa, var derfor Skibet det første, han saa efter.</said></p>
<p n="NOR0001171"><said direct="False">Der stod det nedenfor Hovedbygningen paa Værftet med de stærke, velforbundne Spant og den fint bøiede Stevn. Det var Middagstider, og alle Mand var enten hjemme i de smaa Hytter, som strakte sig udefter Vestsiden af Bugten, eller laa og sov i Spaanedyngerne.</said></p>
    <p n="NOR0001172"><said direct="False">Som han stod oppe paa den lille Bakke, hvor Veien skraanede jævnt ned mod Husene, og saa udover alle disse Herligheder, som fra gammel Tid tilhørte Garman &amp; Worse, blev Gabriel mer og mere tung tilmode. Der laa den gammeldagse Hovedbygning – hvidmalt med blaa hollandske Tagsten, og fuldt af Udbygninger og Vinduer paa Taget. Foran Huset mod Syd den store Have med Alleer og klippede Hækker, en liden Dam halvt overgroet med Siv og tykke Buske. Paa Nordsiden mod Søen var Indkjørselen og det flade, ryddige Gaardsrum med det gamle Lindetræ i Midten, og saa kom Søhusene – fire i Rad alle gulmalte med brune Døre; men bortenfor dem – netop midt i Bunden af Bugten var Skibsværftet.</said></p>
<p n="NOR0001173"><said direct="False">Længer oppe ved den Vei, som førte videre sydover langs Kysten, laa «Gaarden», som den kaldtes. Det var Fjøs, Forpagterbolig og andre Huse; thi der hørte en meget stor Jordvei til Sandsgaard med Møllebrug, Meieri og deslige.</said></p>
<p n="NOR0001174"><said direct="False">Den Del af Forretningen havde aldrig interesseret Gabriel synderligt – og alligevel! – om han endda havde faaet Lov til at blive Landmand. Saa kunde han styret Gaarden, og saa var han dog forbleven i Nærheden af Forretningen, Skibene og Søen. Men han skulde studere, der var ikke nogen Mulighed for at slippe.</said></p>
<p n="NOR0001175"><said direct="False">Konsul C. F. Garman var ikke let at bøie. Hans Fader havde gjort det saaledes: opdraget den ældste Søn til Forretningen og den yngste til Studering, og saaledes vilde ogsaa han gjøre. Den oprørske Gabriel tænkte undertiden, at det var et tarveligt Udbytte, Onkel Richard havde af sine Studier; men det turde han jo ikke sige.</said></p>
<p n="NOR0001176"><said direct="False">Fru Garman var af den Anskuelse, at det just var gavnligt for det unge, stridige Sind at kjæmpe mod sine Tilbøieligheder; intet kunde være mere fordærveligt end at føie Kjødet.</said></p>
<p n="NOR0001177"><said direct="False">Der var altsaa ikke Hjælp at vente fra nogen Kant, og Gabriel vandrede modfalden nedover Alleen med sit tunge Læs af Bøger. Da opdagede han langt sydover paa Veien bagom «Gaarden» en Rytter, som han strax kjendte; det var Onkel Richard paa Don Juan.</said></p>
<p n="NOR0001178"><said direct="False">Gabriel tog øieblikkelig tilbens; han glemte sit tunge Læs af Sorger og Bøger og tænkte bare paa al den Munterhed og al den gode Mad, som altid fulgte med Onkel Richard. Han vilde skynde sig gjennem Kjøkkenet og sige det til Jomfru Cordsen, derpaa vilde han ind til Faderen; thi den var altid velkommen – det vidste Gabriel –, som kunde melde, at Legationssekretæren var isigte.</said></p>
    <p n="NOR0001179"><said direct="True">«Ih! – Jøsses – Bitterdød!»</said><said direct="False"> raabte Jomfru Cordsen, </said><said direct="True">«fyr under Stegovnen – Martha!»</said><said direct="False"> derpaa løb hun efter en ren Kappe.</said></p>
<p n="NOR0001180"><said direct="True">«Godt – min Dreng! –»</said><said direct="False"> sagde Konsul Garman og nikkede venligt til Gabriel. Konsul Garman havde faaet sin første Uddannelse i Christiani's Institut i Kjøbenhavn, derfor sagde han Dreng istedetfor Gut og Pige uden g.</said></p>
<p n="NOR0001181"><said direct="False">Gabriel var meget vel tilfreds med Udfaldet af sin Melding; han havde faaet Jomfru Cordsen til at sige «Bitterdød», hvilket var en Sjeldenhed, og Faderen havde været usædvanlig venlig. Thi Konsul Garman var ellers ikke nogen Følelsernes Mand.</said></p>
<p n="NOR0001182"><said direct="False">Unge-Konsulen, som han endnu kaldtes blandt Folkene fra den Tid, Gamle-Konsulen var Husets Chef, var lavere end sin yngre Broder, og medens Legationssekretæren i Aarenes Løb var bleven lidt førladen, syntes Unge-Konsulen snarere at tørke ind. Han havde glat, tyndt, graaligt Haar, som han greiede fremover fra alle Kanter, lyseblaa, skarpe Øine og Undermunden en liden Smule fremskudt.</said></p>
<p n="NOR0001183"><said direct="False">Glatraget og velbørstet, med stivt hvidt Halsbind, blanke Støvler og Stok med Sølvknap – var der ved hans hele Person noget solid velholdent; hvert Ord, hver Bevægelse – lige til den lille karakteristiske Vending, hvormed han lagde sin Hage tilrette i det stive Halsbind – alt var saa sikkert, tørt og korrekt. Korrekthed var overhovedet et Ord, der passede paa Unge-Konsulen, somom det var opfundet for ham; baade hans Person og hans Liv gav overalt dette klare kolde Gjenskin af Korrekthed ud i de yderste Fibre.</said></p>
<p n="NOR0001184"><said direct="False">Foruden den vidtløftige Forretning og den store Formue, han havde arvet, havde Konsul Garman ogsaa arvet en ubegrændset Beundring og Respekt for sin Fader. Morten W. Garman – Gamle-Konsulen – modtog i sin Tid Sandsgaardeiendommene, som dengang ikke stod høit i Værdi, temmelig belæssede med Gjæld, og Forretningen i stor Forvirring efter sin Fader. For at holde det hele sammen i de tunge Krigsaar, gik Morten W. Garman i Kompagni med en gammel rig Skipper ved Navn Jacob Worse – deraf Firmanavnet. Støttet af gamle Worses Penge kom der Liv i den faldefærdige Forretning og Morten Garmans store Dygtighed gjorde i faa Aar Firmaet til et af de betydeligste paa Vestkysten.</said></p>
<p n="NOR0001185"><said direct="False">Men da den gamle Worse døde, og hans Søn traadte ind i Firmaet, viste det sig, at Morten Garman og den unge Worse ikke kunde arbeide sammen. «Efter venskabelig Overenskomst» traadte da Worse ud med en betydelig Formue, og Garman beholdt Familieeiendommen Sandsgaard og Firmaet. Fra denne Tid daterede sig egentlig den store Rigdom hos Garmans medens Worse i kort Tid ødelagde sine Penge, og døde insolvent. Folk mumlede om, at Worse nok var kommen lidt hovedkulds ud af Forretningen just som de gode Tider begyndte; men der var nu engang Lykke med Garmans.</said></p>
<p n="NOR0001186"><said direct="False">Forresten saa det ud til, at ogsaa Worse's Enke og Søn, der drev Forretning i Byen, skulde arbeide sig op igjen især i den senere Tid. Men hvorledes det end kunde hænge sammen med Skilsmissen mellem Garman og Worse, saa kunde aldrig nogen beskylde gamle Morten W. Garman for Uhæderlighed i Forretningen. Og hans Søn – Christian Fredrik – fortsatte nøiagtigt i sin Faders Spor, overalt følgende den Rettesnor: hvad vilde Far have gjort i det Tilfælde?</said></p>
<p n="NOR0001187"><said direct="False">Saaledes øgedes Velstanden jævnt og det hele gik sikkert og ensformigt, indtil Unge-Konsulen begyndte at blive gammel og hans ældste Søn – Morten kom hjem fra Udlandet og traadte ind i Firmaet. Men fra den Tid fulgte der flere Forandringer.</said></p>
    <p n="NOR0001188"><said direct="False">Den Unge-Grossereren som han kaldtes, havde Hovedet fuldt af nye, udenlandske Ideer: der skulde rendes omkring i Byen, skrives og telegraferes Verden rundt, tilbydes og anbefales – altsammen Ting, der var Garman &amp; Worse ganske nyt og modbydeligt.</said></p>
<p n="NOR0001189"><said direct="True">«Lad dem komme til os,»</said><said direct="False"> sagde Konsulen.</said></p>
    <p n="NOR0001190"><said direct="True">«Nei – kjære Far!»</said><said direct="False"> raabte Morten, </said><said direct="True">«ser du ikke, at Tiden løber fra dig. Det nytter ikke længer at sidde stille som i gamle Dage, man maa s'gu være ude om sig paa alle Kanter – ellers mister man de gode Forretninger og beholder bare Affaldet.»</said></p>
    <p n="NOR0001191"><said direct="False">Saalænge holdt Morten sine Taler, at Konsulen indvilgede i at lade ham faa Kontor inde i Byen, – men under eget Navn. «Garman &amp; Worse» var som før at finde paa Sandsgaard, og derud fik de Folk umage sig, som ønskede at gjøre Forretninger med Huset.</said></p>
<p n="NOR0001192"><said direct="False">Imidlertid gik der dog efterhaanden mangt og meget gjennem Grossererens Kontor i Byen. Konsulen ligte det ikke; men det var hans Princip at soutinere sin ældste Søn – saaledes havde hans Fader ogsaa gjort –, og derfor kom Huset opi mangen Forretning, som Konsulen aldrig vilde indladt sig paa.</said></p>
<p n="NOR0001193"><said direct="False">For Kontorpersonalet stod Unge-Konsulen som etslags høiere Væsen. Naar han gik gjennem Kontoret, bøiede alle Hovedet; det var som om alle følte, at nu saa de kolde, blaa Øine tvertigjennem alt, hvad der fandtes – baade Bøger, Regnskaber og Breve – ja, endog tvertigjennem deres inderste Privathemmeligheder. De vidste, at han kjendte hvert Blad i Hovedbogen, mangfoldige Conti kunde han nævne ved Pagina, og var der saasandt en liden Uregelmæssighed nogetsteds, saa kunde man vædde paa, at Unge-Konsulen fik Øie paa den.</said></p>
<p n="NOR0001194"><said direct="False">Derfor var det en fast Overbevisning blandt dem, at om alle Husets Kreditorer eller Skifteretten eller endog Fanden selv en Dag traadte ind i Kontoret, skulde der ikke findes en eneste Feil paa noget Blad i alle de tykke, vel indbundne Bøger.</said></p>
<p n="NOR0001195"><said direct="False">Og dog var der en Conto, som ingen havde Greie paa og det var Legationssekretærens. Den havde intet dødeligt Øie seet; nogle mente, den maatte findes i Konsulens røde Bog, andre troede, at den slet ikke var til. – Ogsaa Korrespondancen med Legationssekretæren førtes af Husets Chef personligt; og det mærkeligste var, at disse Breve aldrig blev kopierede. Kontorfolkene spekulerede mange Gange herover og fandt tilslut ud, at Unge-Konsulen ikke vilde, at man skulde erfare, i hvilket Forhold Richard Garman stod til Firmaet.</said></p>
<p n="NOR0001196"><said direct="False">En Ting var sikker og bestyrket ved lang Erfaring – nemlig, at Konsulen lagde stor Vægt paa de Breve, der kom fra Fyrforvalteren. Han læste dem før noget af den øvrige Post, og dersom nogen kom ind, mens han var ifærd dermed, lagde han altid et Ark Papir over.</said></p>
<p n="NOR0001197"><said direct="False">Engang paastod en af de yngre Kontorister, at han havde seet Vexler i et Brev fra Legationssekretæren. Men dette fandt liden Tiltro i Kontoret; thi det var bekjendt nok, at der i hele Forretningen ikke existerede et Papir med Richard Garmans Navn. Og endnu utroligere var den Beretning, som Kontorbudet afgav, en Dag, der var kommet Brev fra Bratvold. Da han – Budet – kom ind med Bankporteføljen, stod Unge-Konsulen henne ved Nøgleskabet med Brevet i den ene Haand og to Vexler i den anden – ganske rød og sammenkroget, somom han vilde kvæles. Først troede Budet, at Konsulen havde faaet Slag, da – ja enhver kunde jo høre, at det var Løgn – da vilde han – Budet – tydeligt have hørt Konsulen – Unge-Konsulen – sprude ud i en liden kort, men tydelig Latter. Dette var naturligvis en Misforstaaelse; enhver vidste, at Unge-Konsulen ikke kunde le. –</said></p>
<p n="NOR0001198"><said direct="False">Da Gabriel havde lukket Døren, efterat have meldt Onkelens Ankomst, reiste Konsulen sig og gik hen til Nøgleskabet. Her tog han et Uhyre af en Nøgle, hvorved der hang et gammelt sort Træstykke. Derpaa børstede han sine brede Frakkeopslag, lagde Hagen tilrette i Halsbindet, greiede det tynde Haar rigtig langt frem og forlod Kontoret.</said></p>
<p n="NOR0001199"><said direct="False">Det var et stort gammeldags Hus med lange Gange og brede Trapper. I den vestre Fløi var Kontorene med særskilt Indgang mod Søsiden; mod Syd – med Udsigt mod Haven laa Familiens Soveværelser og de Stuer, der brugtes til dagligdags. Hele anden Etage var Selskabsleilighed, en stor Dansesal i Midten og rummelige Værelser til begge Sider. Her spiste man om Søndagene og saa snart der var Fremmede – helst i den lille Sal mod Nordvest med Udsigt over Værftet og Søen.</said></p>
<p n="NOR0001200"><said direct="False">I tredie Etage – eller rettere paa Loftet var der en Utallighed af Soveværelser og Gjæsteværelser i alle de forunderlige Udbygninger, som prydede Taget.</said></p>
<p n="NOR0001201"><said direct="False">Møblementet var gammel Mahogny med Hestehaar, høie, mørke Skabe, Speile med forgyldte Guirlander og Terriner ovenpaa og Glasset delt i to, dertil svære posede Lysekroner og Lampetter paa Væggene.</said></p>
<p n="NOR0001202"><said direct="False">Konsulen traf en Pige i Gangen: «Er Legationssekretæren kommen?»</said></p>
<p n="NOR0001203"><said direct="True">«Hr. Legationssekretæren er gaaet ovenpaa til Fruen,»</said><said direct="False"> svarede Pigen; hun havde lidt Møie med den vanskelige Titel: men hun vidste, at det maatte til, Konsulen taalte aldrig at høre «Fyrforvalterens».</said></p>
<p n="NOR0001204"><said direct="False">Fru Garman pleiede, naar Veiret var varmt, at foretrække en af de luftige Stuer ovenpaa. Det var en meget fed Dame, der levede i en stadig Kamp med sine Opstød. Fra hvilken Side man end betragtede hende, frembød hun overalt glatte, fyldige Rundinger – overtrukne med sort Silke.</said></p>
<p n="NOR0001205"><said direct="False">Det var igrunden forunderligt, at Fru Garman blev saa korpulent; det maatte vist – som hun selv sagde – –være et «Kors»; thi ved Maaltiderne var hun altid først færdig, og hun kunde ikke noksom forbauses over de andres Appetit. Kun en enkelt Gang, naar hun var alene i sit eget Værelse, kunde hun faa Lyst paa lidt Mad, og Jomfru Cordsen bragte hende da en Bid af et eller andet, som just var ved Haanden.</said></p>
<p n="NOR0001206"><said direct="False">Da Konsulen traadte ind, sad Fruen i Sofaen og underholdt sig med Legationssekretæren.</said></p>
<p n="NOR0001207"><said direct="True">«Goddag – goddag – Christian Fredrik!»</said><said direct="False"> raabte denne muntert og gik et Par Skridt frem: «Se her har du mig alt igjen.»</said></p>
<p n="NOR0001208"><said direct="True">«Velkommen Richard! det glæder mig at se dig,»</said><said direct="False"> svarede Konsulen med Hænderne paa Ryggen.</said></p>
<p n="NOR0001209"><said direct="False">Den anden blev ganske forvirret; saaledes gik det ham altid, naar han mødte Broderen. Undertiden kunde Christian Fredrik være munter og aaben som i Guttedagene, og saa med en Gang stak Kjøbmanden frem – kold, tør og saa forbandet korrekt.</said></p>
<p n="NOR0001210"><said direct="True">«Kommer her nogen til Middag idag? – Caroline!»</said><said direct="False"> spurgte Konsul Garman.</said></p>
<p n="NOR0001211"><said direct="True">«Pastor Martens vil være saa inderligt snil at indføre den nye Skolebestyrer i Huset,»</said><said direct="False"> svarede Fruen.</said></p>
    <p n="NOR0001212"><said direct="True">«Formodentlig ogsaa en Theolog,»</said><said direct="False"> sagde Konsulen tørt, </said><said direct="True">«saa skal vi sende Søren ind med den store Vogn efter Morten og Fanny og bede dem tage et Par unge Mennesker med sig – Jacob Worse for Exempel.»</said></p>
<p n="NOR0001213"><said direct="True">«Hvorfor det?»</said><said direct="False"> spurgte Fruen i en Tone, somom hun vilde vove en liden Kamp.</said></p>
<p n="NOR0001214"><said direct="True">«Fordi hverken Richard eller jeg synes om at spise mellem bare Præster,»</said><said direct="False"> svarede Konsulen i en Tone, som betog Fruen Kamplysten; «vil du saa være saa snil at konferere med Jomfru Cordsen om Maden.»</said></p>
    <p n="NOR0001215"><said direct="True">«Aa – den Maden – den Maden!»</said><said direct="False"> sukkede fru Garman, idet hun gik, </said><said direct="True">«jeg begriber ikke, hvorledes man kan lægge saa stor Vægt paa de Ting.»</said></p>
<p n="NOR0001216"><said direct="False">Legationssekretæren fulgte sin Svigerinde til Døren; men da han vendte sig om igjen efter sit sidste ærbødige Buk, saa han Christian Fredrik staaende midt paa Gulvet med Benene ud fra hinanden og den ene Haand paa Ryggen. Med den anden holdt han den uhyre Nøgle som en Lorgnet op for det ene Øie, idet han betragtede Broderen med en polisk Mine.</said></p>
    <p n="NOR0001217"><said direct="True">«Kjender du den?»</said><said direct="False"> spurgte Konsulen. </said><said direct="True">«Mais oui!»</said><said direct="False"> raabte Legationssekretæren henrykt, og nu kjendte han ogsaa Christian Fredrik igjen, saaledes som han var paa disse Expeditioner til Vinkjælderen. De to gamle Herrer gik derpaa Arm i Arm gjennem alle Værelserne til Kjøkkentrappen, for at stige ned i Kjælderen.</said></p>
    <p n="NOR0001218"><said direct="False">Ved Kjøkkendøren standsede de, og Konsulen raabte ind: </said><said direct="True">«Lygterne!»</said></p>
<p n="NOR0001219"><said direct="False">Der blev strax en Løben derinde, og et Øieblik efter kom Jomfru Cordsen selv ud med to ældgamle Haandlygter.</said></p>
<p n="NOR0001220"><said direct="False">Hver tog sin – de tog aldrig Feil af hinandens Lygter –, hvorpaa de steg ned ad den steile, begsorte Kjældertrappe.</said></p>
<p n="NOR0001221"><said direct="False">Først kom de ind i den store forholdsvis lyse Kjælder, hvor der laa almindelig Bordvin – St. Julien, Rhinskvin, Graves og franskt Brændevin. Her førte Jomfru Cordsen Kommandoen, idet hun efter ubrødelige Regler fra Gamle-Konsulens Tid besørgede de reglementerede Vinsorter fremsatte alt efter Selskabets Størrelse og Betydning. Men henne i den mørkeste Krog var der et gammelt Nøglehul, som alene Konsulen kunde finde; men han kunde ogsaa finde det i Mørke. Alligevel hørte det til, at begge holdt sine Lygter frem, forat søge, og Unge-Konsulen undlod aldri at gjøre opmærksom paa, hvor klogt den Gamle havde vidst at anbringe den hemmelige Dør.</said></p>
    <p n="NOR0001222"><said direct="False">Nøglen dreiedes to Gange om med en rusten Lyd, som de to Brødre skulde kunne kjende fra enhver anden Lyd i Verden; der slog imod dem en Luft af Mug og Vin, da de traadte ind. Konsulen lukkede Døren og sagde: </said><said direct="True">«Se saa! nu faar Verden hjælpe sig en Stund uden os.»</said></p>
<p n="NOR0001223"><said direct="False">Den indre Vinkjælder saa ud til at være meget ældre end selve Huset; den mindede mest om en gammel Klosterhvælving. Der var saa lavt, at Legationssekretæren maatte bøie sig en Smule, derfor gik ogsaa Unge-Konsulen lidt kroget, naar han var hernede.</said></p>
<p n="NOR0001224"><said direct="False">I de gamle Rækker laa mange Slags Flasker overgroede med Støv og Spindelvæv, oppe i Muren i Fordybningen efter et Gittervindue, som var tilmuret udenfra, stod der to gamle, hollandske Glas paa Fod, og henne i den ene Krog laa et stort Vinfad. Men foran Fadet var der stillet et tomt Anker midt imellem en Lænestol uden Ryg – Krølhaar tød ud af Sædet – og en forhenværende Gyngehest, der havde mistet sine Meier.</said></p>
<p n="NOR0001225"><said direct="False">De satte Lygterne fra sig paa Bunden af Ankeret og trak sine Frakker af – hver havde sin Spiger at hænge op paa.</said></p>
<p n="NOR0001226"><said direct="True">«Ja – hvor mener du, vi skulde vende os hen idag?»</said><said direct="False"> sagde Christian Fredrik og gned sine Hænder.</said></p>
<p n="NOR0001227"><said direct="True">«Portvinen var ikke ilde»</said><said direct="False"> – mente Legationssekretæren og kigede ind i Rækkerne.</said></p>
    <p n="NOR0001228"><said direct="True">«Portvinen var udmærket»</said><said direct="False"> – svarede Konsulen og lyste med Lygten, – </said><said direct="True">«men se der inderst inde ligger et Snes Flasker, vi aldrig har prøvet; jeg gad dog vide, hvad det er.»</said></p>
<p n="NOR0001229"><said direct="True">«Formodentlig Bedstemors Ribssaft –»</said><said direct="False"> mente Richard.</said></p>
<p n="NOR0001230"><said direct="True">«Aa Snak! – tror du Far gjemte gammel Ribssaft inderst i Kjælderen.»</said></p>
<p n="NOR0001231"><said direct="True">«Kanske holdt han ligesaameget paa det gamle som visse andre, jeg kjender,»</said><said direct="False"> sagde Legationssekretæren.</said></p>
    <p n="NOR0001232"><said direct="True">«Aa – du er nu altid saa forbandet vittig –»</said><said direct="False"> knurrede Konsulen, </said><said direct="True">»kunde vi bare faa fat paa de Flasker.»</said></p>
<p n="NOR0001233"><said direct="True">«Ja du faar krybe ind – Christian Fredrik, for jeg er for tyk.»</said></p>
<p n="NOR0001234"><said direct="True">«Ja jeg faar vel det –»</said><said direct="False"> svarede Broderen og lagde sit Uhr med de tunge Signeter fra sig. Derpaa krøb den lille Herre forsigtigt ind mellem to Rækker.</said></p>
<p n="NOR0001235"><said direct="True">«Nu har jeg en –»</said><said direct="False"> raabte han ud.</said></p>
<p n="NOR0001236"><said direct="True">«Tag to med det samme du er der.»</said></p>
<p n="NOR0001237"><said direct="True">«Ja – men saa maa du hale mig i Benene.»</said></p>
    <p n="NOR0001238"><said direct="True">«Avec plaisir»</said><said direct="False"> – svarede Legationssekretæren, </said><said direct="True">«men vil du ikke tage dig en slurk Burgunder, mens du er derinde?»</said></p>
    <p n="NOR0001239"><said direct="False">Dette maatte være en Vittighed; thi Unge-Konsulen lo – det var tydeligt og altimellem raabte han: </said><said direct="True">«– Jeg kvæles – Pirre! vil du hale! – din Satan!»</said></p>
<p n="NOR0001240"><said direct="False">Pierre var et Kjælenavn fra Barndommen; men med Vittigheden om Burgunderen forholdt det sig saaledes:</said></p>
<p n="NOR0001241"><said direct="False">Det var engang Unge-Konsulen krøb inde mellem Flaskerækkerne, for at finde en eller anden Sjeldenhed, at han kom til at støde Hovedet mod en Flaske, som laa i Rækken ovenover – saa haardt, at Halsen knak, og en hel Flaske Burgunder styrtede ham i Nakken. Hvergang en af dem hentydede til denne Begivenhed, kom de paa Latteren; og Legationssekretæren var endogsaa saa uforsigtig at komme med Hentydninger, naar der var andre tilstede.</said></p>
<p n="NOR0001242"><said direct="False">Saaledes kunde han sige ved Bordet, naar Talen faldt paa Rødvin:</said></p>
<p n="NOR0001243"><said direct="True">«Ja – min Broder Konsulen har nu en ganske egen Maade at nyde Burgunder paa –»</said><said direct="False"> hvorpaa der fulgte en Række Hosteanfald og mange hemmelige Tegn mellem Brødrene.</said></p>
<p n="NOR0001244"><said direct="False">Ungdommen i Huset havde mange Gange prøvet at trænge ind i Hemmeligheden om Burgunderen, men forgjæves; alene Jomfru Cordsen, som hin Dag havde hjulpet Konsulen til en ren Skjorte, var Medvider; men Jomfru Cordsen kunde tie med værre Hemmeligheder end den.</said></p>
<p n="NOR0001245"><said direct="False">Endelig kom Konsulen ud igjen – leende og skjændende, støvet nedover Maven og med Spindelvæv i Haaret. Efterat de havde leet endnu en Stund over Vittigheden – det var godt, at Hvælvingerne vare saa tykke – aabnede Legationssekretæren den ene Flaske efter alle Kunstens Regler, – det var hans Specialitet.</said></p>
    <p n="NOR0001246"><said direct="True">«Hm!»</said><said direct="False"> – sagde Konsulen, </said><said direct="True">«den har en egen Bouquet.»</said></p>
<p n="NOR0001247"><said direct="True">«Den Vin er s'gu raadden»</said><said direct="False">, mente Legationssekretæren og spyttede.</said></p>
<p n="NOR0001248"><said direct="True">«Tvi – ja du har Ret – Pirre»</said><said direct="False">, raabte Christian Fredrik og spyttede to Gange.</said></p>
    <p n="NOR0001249"><said direct="False">Onkel Richard aabnede den anden Flaske, lugtede og sagde afgjørende: </said><said direct="True">«Madeira».</said></p>
<p n="NOR0001250"><said direct="False">Den klare gule Vin blinkede saa godt den kunde i de gamle Glas, der aldrig bleve vaskede.</said></p>
<p n="NOR0001251"><said direct="True">«Ja – se det var noget andet,»</said><said direct="False"> sagde Unge-Konsulen og satte sig overskrævs paa Gyngehesten, for det var hans Plads.</said></p>
    <p n="NOR0001252"><said direct="False">Men Gyngehesten var et Legetøi fra deres Barndom – </said><said direct="True">«alting var mere solid i gamle Dage– »</said><said direct="False"> sagde Christian Fredrik – og da den engang kom for Dagen blandt andet Skrammel, lod Konsulen den bringe ned i Vinkjælderen.</said></p>
<p n="NOR0001253"><said direct="False">I mange Aar havde han nu siddet pa sin Barnehest og drukket den gamle Vin af de gamle Glas med sin gamle Legekammerat. Og Legationssekretæren sad i den skrøbelige Lænestol, der knagede under hans Vægt, fortalte Historier og lo, mindedes gamle Dage og drak den funklende Vin. Og aldrig havde nogen Vin smagt ham saa godt, aldrig havde nogen Sal straalet saaledes i hans Øine som den lave Kjælderhvælving med de to osende Lygter.</said></p>
    <p n="NOR0001254"><said direct="True">«Det er stor Skam –»</said><said direct="False"> sagde Konsulen, </said><said direct="True">«at du endnu ikke har faaet din Halvpart af det store Portvinsfad. Jeg vil sende lidt Vin ud til Bratvold en af Dagene, forat du kan have noget, indtil vi faar tappet op.»</said></p>
<p n="NOR0001255"><said direct="True">«Men hør nu Christian Fredrik! du sender mig saa ofte Vin; jeg er vis paa, at jeg har faaet min Halvpart for længe siden – og mer til.»</said></p>
<p n="NOR0001256"><said direct="True">«Snak – Pirre! – holder du kanske Regnskab?»</said></p>
<p n="NOR0001257"><said direct="True">«Nei ingenlunde!»</said></p>
<p n="NOR0001258"><said direct="True">«Ja – ser du det! men det gjør jeg, og du vil uden Tvivl have bemærket, at i vor Contocourant for forrige Aar –»</said></p>
<p n="NOR0001259"><said direct="True">«Ja – Gudbevares! – Skaal Christian Fredrik!»</said><said direct="False"> skyndte Onkel Richard sig at sige; det var hans Skræk, naar Broderen begyndte med Handelsordene.</said></p>
<p n="NOR0001260"><said direct="True">«Det er et meget stort Fad.»</said></p>
    <p n="NOR0001261"><said direct="True">«Ganske vist! – et overmade stort Fad.»</said><said direct="False"> Og begge de gamle Herrer rettede sine Lygter og stirrede paa Fadet; og den ene tænkte om den anden: </said><said direct="True">«det er godt, at min Broder ikke ved, at Fadet næsten er tomt.»</said><said direct="False"> Thi det gav en haabløs Klang, naar man bankede paa Bunden, og under Fadet havde der i umindelige Tider været en sort Flek af Fugtighed.</said></p>
<p n="NOR0001262"><said direct="False">Ved det sidste Glas reiste de sig begge og klinkede med hinanden. Derpaa tog de hver sin Flaske Burgunder, der skulde serveres ved Middagen, hængte Frakkene over Armen og steg op igjen i Dagen.</said></p>
<p n="NOR0001263"><said direct="False">Det var strengeligen forbudt at møde dem, naar de kom fra Vinkjælderen, og Jomfru Cordsen havde sin Møie med at holde Passagen fri. De saa ogsaa høist besynderlige ud – især den korrekte Christian Fredrik – naar de røde og straalende, støvede og i Skjorteærmer kom stigende hver med sin Flaske og sin Lygte.</said></p>
<p n="NOR0001264"><said direct="False">Men en Timestid efter mødte de begge ved Middagsbordet, – Legationssekretæren friseret og pyntet – med sit forbindtlige Diplomatsmil, – Konsulen stram, høitidelig og korrekt ud i Fingerspidserne. –</said></p>
<p n="NOR0001265"><said direct="False">Man spiste ovenpaa i den lille Sal mod Nord, og Selskabet samledes i de to saakaldte Søndagsstuer, der vendte mod Haven.</said></p>
<p n="NOR0001266"><said direct="False">Fru Garman var altid i sort Silke; men idag var den ualmindeligt svær og skinnende. Hun havde glædet sig til en ganske liden Middag med Pastor Martens og den nye Skolebestyrer, og nu kom her jo en hel Del verdsligsindede Mennesker. Derfor var fru Garman i ondt Humør, og Jomfru Cordsen maatte opbyde al sin diplomatiske Kunst. Men saa havde ogsaa Jomfru Cordsen lang Øvelse; thi Fru Garman havde altid været en vanskelig Dame, – og især i de sidste Aar – efterat «Religionen havde taget Overhaand» – som den letsindige Onkel Richard sagde.</said></p>
<p n="NOR0001267"><said direct="False">Fru Garman styrede i Virkeligheden ikke sit Hus; thi det hele gik saa snorlige efter de ubrødelige Regler fra Gamle-Konsulens Tid, at hun alt tidligt opgav at hidføre Forandringer efter sit eget Hoved. Men da hun saaledes var næsten uden positiv Indflydelse, indskrænkede hun sig til at svare «nei» til alt, hvad hun mærkede, de andre i Huset ønskede. Paa denne Maade vedligeholdt hun etslags negativt Herredømme; thi selv om hendes «nei» ikke altid frugtede, saa havde hun dog efterpaa Ret til at være krænket og til at lægge en Dæmper paa alles Stemning ved at møde op med et Ansigt fuldt af uforskyldt Lidelse og kristelig Overbærenhed.</said></p>
<p n="NOR0001268"><said direct="False">Det var just med dette Ansigt, hun hørte den lange Adjunkt Aalbom udvikle, hvor ussel og blødagtig den opvoxende Generation var. Fru Aalbom sad henne ved Vinduet og lod somom hun hørte paa Konsulen, der med afmaalte Ord og stor Nøiagtighed beskrev, hvorledes Haven havde været indrettet i hans salig Farfars Tid; men i Virkeligheden lyttede hun efter sin Mand, hvem hun beundrede over al Maade. Fru Aalbom var høi og ganske særdeles maver; fra Hoved til Fod var hun benet og knoklet, hendes Læber vare smalle og Tænderne store og gule.</said></p>
<p n="NOR0001269"><said direct="False">Man ventede endnu paa Vognen fra Byen og paa Præsten. Husets Datter – Frøken Rachel stod ved den store gammeldagse Kakkelovn og talte muntert med Onkel Richard; og idet nu Døren gik op og Præsten Martens med den nye Kandidat traadte ind, lo hun just endnu høiere, og Moderen sendte hende et Blik.</said></p>
<p n="NOR0001270"><said direct="False">Kandidat Johnsen havde aldrig været pa Sandsgaard før, og Pastor Martens førte ham derfor omkring til hver især – Fruen først – og forestillede ham.</said></p>
<p n="NOR0001271"><said direct="False">Tilsidst kom de til Gruppen ved Ovnen. Legationssekretæren hilste med en udsøgt Kompliment; men Frøken Rachel vendte sig neppe om og kastede blot et flygtigt Blik paa det nye Bekjendtskab; derpaa fortsatte hun Samtalen med Onkel Richard.</said></p>
<p n="NOR0001272"><said direct="False">Til sin store Forbauselse mærkede hun, at den fremmede Herre var bleven staaende ved Siden af hende. Hun løftede de kolde, blaa Øine og saa op paa ham, thi han var lidt høiere. Da hændte der hende noget mærkeligt: hun maatte slaa sine Øinene ned. Thi han saa ikke saaledes ud, som han havde ventet – flau, keitet – trykket af de fremmede Omgivelser; tvertimod man kunde se paa ham, at han var sig bevidst, at han bar sig underligt ad, men gjorde det alligevel. Rachel blev forvirret.</said></p>
<p n="NOR0001273"><said direct="True">«Har Hr. Skolebestyreren været paa Vestlandet før?»</said><said direct="False"> spurgte Onkel Richard, forat komme hende tilhjælp.</said></p>
    <p n="NOR0001274"><said direct="True">«Aldrig»</said><said direct="False"> – svarede denne, </said><said direct="True">«jeg har aldrig seet andet af Havet end Kristianiafjorden.»</said></p>
    <p n="NOR0001275"><said direct="True">«Og hvilket Indtryk har De faaet af vor Natur?»</said><said direct="False"> fortsatte den gamle Herre, </said><said direct="True">«jeg forudsætter, at De allerede har besøgt de strørre Udsigter ved Byen.»</said></p>
    <p n="NOR0001276"><said direct="True">«Et mægtigt Indtryk»</said><said direct="False"> – svarede Kandidat Johnsen, </said><said direct="True">«men Naturen her synes mig saa stor og gribende, at man altid maa føle en Tyngsel i disse Omgivelser».</said></p>
<p n="NOR0001277"><said direct="True">«Her er Dem vel for tungsindigt»</said><said direct="False"> spurgte Rachel lidt henkastet.</said></p>
    <p n="NOR0001278"><said direct="True">«Aa nei – just ikke det!»</said><said direct="False"> svarede han roligt, </said><said direct="True">«snarere vilde jeg sige, at Naturen her har noget – ja hvad skal jeg kalde det! – noget fordringsfuldt: man faar ligesom en Følelse af, at man skylder at gjøre noget, udrette noget, som kan række vidt og sees fra det fjerne».</said></p>
<p n="NOR0001279"><said direct="False">Hun saa paa ham med Overraskelse, men Legationssekretæren sagde godmodigt:</said></p>
<p n="NOR0001280"><said direct="True">«Jeg for min Del finder nu, at den øde Kyst og det umaadelige Hav mere stemmer Sindet til Eftertanke og Drømmerier end egentlig opflammer til Handling.»</said></p>
    <p n="NOR0001281"><said direct="True">«Naar jeg kommer i Deres Aar – Hr. Legationssekretær»</said><said direct="False">, svarede Kandidat Johnsen, </said><said direct="True">«og faar udrettet noget, vil jeg maaske se paa Livet med de samme Øine som De.»</said></p>
    <p n="NOR0001282"><said direct="True">«Aa Gud bedre!»</said><said direct="False"> sukkede Onkel Richard halvt smilende halvt vemodigt, </said><said direct="True">«hvad det angaar at have udrettet noget – saa –».</said></p>
<p n="NOR0001283"><said direct="False">Idetsamme gik Døren op, og den unge Fru Fanny Garman traadte ind. Hun var saa straalende skjøn, at alle maatte se paa hende. Den lysegraa Silkekjole med de blegrøde Sløifer havde et Snit, som ikke hørte hjemme der paa Kysten. Men man kunde ikke blot se pa hende og paa Kjolen, at de vare Sjeldenheder i sin Kreds; men man saa ogsaa ved første Øiekast, at de hørte sammen – disse to: det fine, raslende Stof og den slanke, bløde Kvinde med de blinkende Øine.</said></p>
<p n="NOR0001284"><said direct="False">Og idet hun let og muntert gik over Gulvet, forat hilse paa sine Svigerforældre, var der noget sikkert og ubekymret i hendes Gang og Væsen, som var meget forskjelligt fra den Blanding af Ængstelse og Arrigskab, hvormed unge Fruer pleier at bære kostbare Silkekioler med Slæb.</said></p>
<p n="NOR0001285"><said direct="True">«Der har hun ved Gud en ny!»</said><said direct="False"> snerrede Fru Aalbom.</said></p>
<p n="NOR0001286"><said direct="True">«Mais mon dieu! comme elle est belle!»</said><said direct="False"> hviskede Legationssekretæren henrykt.</said></p>
<p n="NOR0001287"><said direct="False">Efter Fru Fanny kom den lille, smidige Kandidat Delphin, Amtmandens Fuldmægtig, derpaa Jacob Worse og tilslut Morten Garman.</said></p>
<p n="NOR0001288"><said direct="False">Den sidste var høi og sværlemmet; han syntes at have arvet noget af Moderens «Kors»; men han bar det endnu opreist og uden at synes besværet.</said></p>
<p n="NOR0001289"><said direct="False">Morten Garman havde et vakkert Ansigt; men det var lidt blødt, og Øinene begyndte at blive en Smule forkogte.</said></p>
<p n="NOR0001290"><said direct="False">Georg Delphin havde været et halvt Aars Tid i Byen som Amtmandens Fuldmægtig; og da Fru Fanny Garman var Datter af Amtmand Holst, kom Delphin strax ind i den Garmanske Kreds og var en hyppig Gjæst paa Sandsgaard.</said></p>
<p n="NOR0001291"><said direct="False">Derfor havde ogsaa Morten hentet ham oppe paa Svigerfaderens Kontor, da den store Vogn kom «efter Undsætning»; Jacob Worse havde de derimod truffet, da de allerede sad i Vognen, og det var egentlig Fru Fanny, der raabte paa ham.</said></p>
<p n="NOR0001292"><said direct="False">Jacob Worse hørte just ikke til Mortens bedste Venner, skjønt de havde været meget sammen opigjennem Ungdommen. Derimod var Konsul Garman yderst forekommende mod Worse, og der var endogsaa dem, der mente, at Unge-Konsulen gjerne vilde have Worsenavnet ind igjen i Firmaet – for Exempel ved et Ægteskab.</said></p>
<p n="NOR0001293"><said direct="False">Men alle, som havde Anledning til nærmere Iagttagelse, forsikrede, at deraf blev der aldrig noget. Frøken Rachel kunde ikke lide Jacob Worse og for Fru Garman var han en Vederstyggelighed, efterat Pastor Martens havde betroet hende, at han var Fritænker.</said></p>
<p n="NOR0001294"><said direct="False">– Konsulen førte fru Aalbom tilbords, da hun var den ældste Dame; Georg Delphin var saa heldig at snappe Fru Fanny; men Rachel vendte sig mod Legationssekretæren og sagde:</said></p>
<p n="NOR0001295"><said direct="True">«Undskyld Onkel! – men idag faar du vist overlade mig til vor nye Gjæst. Hr. Kandidat Johnsen – vil De føre mig tilbords?»</said></p>
<p n="NOR0001296"><said direct="False">Han bød hende Armen – stivt, men ikke klodset og fulgte ind i Spisesalen.</said></p>
<p n="NOR0001297"><said direct="True">«Hvad Fanden gaar der af Rachel!»</said><said direct="False"> – hviskede Morten til Worse, – «hun som ellers aldrig kan taale Mors Theologer.»</said></p>
<p n="NOR0001298"><said direct="False">Jacob Worse svarede ikke, men tok med et høitideligt Buk sin «faste Borddame» Jomfru Cordsen. Men Gabriel aabnede i al Stilhed baade Vestespænden og Buxespænden, han vidste, hvad der skulde komme.</said></p>
<p n="NOR0001299"><said direct="False">Det var heller ikke vanskeligt at beregne for den, der kjendte Husets Skik. Først var det Kjødsuppe med Gulerødder og Kjødboller, derpaa Skinke og smaa Svinekarbonader med Surkaal; saa kom en hel Lammesteg og en hel Kalvesteg – med Portulakstilker og Rødbeder, og tilslut var der Krumkager med Vanillekrem.</said></p>
<p n="NOR0001300"><said direct="False">I Førstningen førtes Samtalen ved den øvre Ende af Bordet mest mellem Adjunkten og Delphin. De vare begge fra Østlandet, og Adjunkten forsøgte af al Magt at lokke den ande til at sige noget ufordelagtigt om Vestlandet og dets Befolkning. Thi han vidste, at det kunde hverken Konsulen eller Legationssekretæren taale; og Adjunkt Aalbom saa skjævt til alle nye, der trængte sig ind i det Garmanske Hus.</said></p>
<p n="NOR0001301"><said direct="False">Men Fuldmægtigen var ham for fin – enten han nu mærkede Hensigten, eller om han virkelig mente, hvad han sagde. Naturen – forsikrede han – var høist interessant, og han følte sig meget tiltalt af det Bekjendtskab, han hidtil havde gjort med Befolkningen.</said></p>
    <p n="NOR0001302"><said direct="False">Legationssekretæren havde sin bestemte Plads øverst paa den ene Langside tilvenstre af Konsulen, der sad alene for Bordenden; han bøiede sig nu fremover – forbi Adjunkten og Rachel, som sad imellem – og hilste med sit Glas til den nye Skolebestyrer: </said><said direct="True">«Hr. Kandidat Johnsen! – Siden De er af samme Mening som Fuldmægtig Delphin med Hensyn til vor Natur, haaber jeg ogsaa, at De vil befinde Dem ligesaa vel blandt Befolkningen. – Hr. Skolebestyrer! – maa jeg have den Ære.»</said></p>
<p n="NOR0001303"><said direct="False">Konsulen betragtede sin Broder med en Smule Forbauselse; det var ikke ofte, at Legationssekretæren tog sig af de unge Mennesker, der kom i Huset – allermindst, naar de vare Theologer.</said></p>
    <p n="NOR0001304"><said direct="True">«Ja – ser Du –»</said><said direct="False"> hviskede onkel Richard, </said><said direct="True">«han der er s'gu ikke saa gal!»</said></p>
<p n="NOR0001305"><said direct="False">Fru Fanny gav ogsaa Agt paa den Udmærkelse, der blev vist den nye Theolog skraas overfor; hun fæstede sine glimrende Øine paa ham og fandt ham interessant. Han var ikke saa elegant som Delphin, eiheller saa smuk som Worse, men alligevel sendte hun ham ofte et lidet blankt Kast med Øinene.</said></p>
<p n="NOR0001306"><said direct="False">Thi hverken Worse, som hun havde tilhøire, eller Delphin, der sad ved venstre Side, var tilstrækkelig Beskjæftigelse for hende. Jacob Worse lod altid – i al Høflighed – somom han ikke lagde Mærke til hende; og at Delphin var forelsket og fortryllet, havde ikke stort at betyde for hende. Det var en Skjæbne, som uden Undtagelse havde rammet alle hendes Faders Fuldmægtige fra hun blev voxen.</said></p>
<p n="NOR0001307"><said direct="False">Kandidat Johnsen blev nu trukken ind i Samtalen. Delphin mødte ham i Begyndelsen lidt overlegent; men efter et Par Svar fra det alvorlige Ansigt overfor, trak Fuldmægtigen sine Følehorn til sig og blev elskværdig.</said></p>
<p n="NOR0001308"><said direct="False">Adjunkten derimod var ikke saa snar i Vendingen. Han ærgrede sig over, at Fuldmægtigen ikke var gaaet i Fælden, og nu vilde han slaa sig til Ridder paa den anden nye Gjæst.</said></p>
<p n="NOR0001309"><said direct="False">I den halvt ærbødige, halvt harcellerende Tone, hvori mange ynde at henvende sig til unge Theologer, begyndte han at gaa paa Skolebestyreren. Adjunkt Aalbom gjorde det saameget desto tryggere som han kjendte de gamle Herrer Garmans Aversion mod Theologerne, og Fruen var dybt inde i Samtale med sin Bordherre Pastor Martens – helt nede ved den anden Ende af Bordet.</said></p>
<p n="NOR0001310"><said direct="True">«De tænker vel at gjøre en rig Høst herborte i vore stærkt bevægede religiøse Forhold? – Hr. Kandidat Johnsen!»</said><said direct="False"> – sagde Aalbom med et Grin til de andre.</said></p>
<p n="NOR0001311"><said direct="True">«Høst?»</said><said direct="False"> spurte Johnsen kort.</said></p>
<p n="NOR0001312"><said direct="False">– «Eller Dræt – jeg ved ikke under hvilket Billede, De ynder at se Deres Kald» – henkastede Adjunkten.</said></p>
<p n="NOR0001313"><said direct="True">«Mit Kald er ialfald foreløbig det samme som Hr. Adjunktens: at undervise Smaabørn, og jeg ynder at se min Opgave klart og ligefrem – uden noget Billede,»</said><said direct="False"> – den unge Theolog svarede stille; men der var dog en Underlyd i Stemmen, som bragte Adjunkten til at fare iveiret.</said></p>
<p n="NOR0001314"><said direct="False">Fru Fanny og Fuldmægtigen kunde ikke lade være at le – sig imellem; men Fru Aalbom snerrede: «at svare en Mand som Aalbom saaledes!»</said></p>
<p n="NOR0001315"><said direct="False">Imidlertid ledede Konsulen strax Samtalen over i fredeligt Spor ved at spørge Johnsen om forskjellige Forhold ved Almueskolen. Konsul Garman havde i flere Aar været Formand i Skolekommissionen; thi trods den ikke ubetydelige Afstand var dog Sandsgaard trukket indenfor Bygrændsen.</said></p>
<p n="NOR0001316"><said direct="False">Rachel sad og glædede sig over de korte, energiske Svar, hvormed hendes Bordherre mødte Konsulens Bemærkninger. Især faldt det i hendes Smag, at den nye Skolebestyrer med stor Bestemthed fordrede endel Forandringer og forøgede Udgifter ved Skolen, som Konsulen fandt unødvendige og altfor kostbare.</said></p>
<p n="NOR0001317"><said direct="False">Det var ikke ofte, hun havde mødt en Mand, der viste saamegen Kraft og Virkelyst, som den unge Theolog. Og hvergang han paa sin rolige, faste Maade sagde: «det maa og skal gjøres» – eller noget lignende, saa hun halvt foragteligt over til Fuldmægtig Delphin, som nu var ganske optaget af at lære Fru Fanny en Kunst med en Kork og to Gafler. Men naar hendes Blik gled hen over Jacob Worse, kom der noget udfordrende i Udtrykket, som han imidlertid slet ikke syntes at mærke. Thi han vedblev at tale halvt spøgende, halvt fortroligt med gamle Jomfru Cordsen.</said></p>
<p n="NOR0001318"><said direct="False">Ligefra Jacob Worse begyndte at blive en stadig Gjæst paa Sandsgaard, var der opstaaet etslags Venskab mellem ham og den gamle Dame. Hun var ellers tør og indesluttet; men han havde et eget Lag til at faa hende paa Glid, saa at hun betrodde ham mere end nogen anden.</said></p>
<p n="NOR0001319"><said direct="False">Adjunkten var saa sint, at han spiste næsten alle Rødbederne, og Legationssekretæren ærtede ham i al Gemytlighed. Men den unge Hr. Gabriel ofrede al den Tid, han kunde afse fra Spisningen, til at iagttage Adjunkten. Og hvergang denne saa nedover den Kant af Bordet, hvor Gabriel sad ved Siden af Jomfru Cordsen, tog den unge Herre sit Glas og tømte det med en rolig, voxen Mine. Thi han vidste, at det ærgrede Adjunkten.</said></p>
<p n="NOR0001320"><said direct="False">Morten, som havde Plads mellem Kandidat Johnsen og Præsten Martens, morede sig med at holde Theologernes Glas bredfyldte. Ellers brød han sig ikke stort om, hvad der foregik ved Bordet, især efterat han havde arrangert det saa, at den ene Flaske Burgunder fik Plads ved hans Couvert.</said></p>
<p n="NOR0001321"><said direct="False">Det var en stille, varm Vaardag. Ved Desserten begyndte Solen, som faldt skraat ind ad de to aabne Vinduer mod Nord, at naa hen til Bordet. Først skinnede den paa Fru Garmans sorte Silke og omgav Pastor Martens's blonde Hoved med en fin Straalekrands. Efterhaanden spillede Solstraalerne hen over hele den Række, der sad med Ryggen mod Lyset, og faldt i skraa Striber mellem Stolene indover den hvide Dug og de slebne Karafler. Morten holdt sit Glas op og glædede sig over Glansen.</said></p>
<p n="NOR0001322"><said direct="True">«Se, hvor Deres Svigerinde tager sig godt ud i den straalende Belysning –»</said><said direct="False"> hviskede Delphin til Fru Fanny.</said></p>
<p n="NOR0001323"><said direct="True">«Aa – ja! – finder De egentlig det?»</said><said direct="False"> svarede hun.</said></p>
<p n="NOR0001324"><said direct="False">Lidt efter bad hun en af Pigerne, som vartede op, at rulle Gardinet en Smule ned, Solen skar hende i Øinene.</said></p>
<p n="NOR0001325"><said direct="False">Samtalen var nu meget livlig ved den øvre Ende af Bordet; man talte fremdeles om Ungdommens Undervisning. Adjunkten udbredte sig over sit Yndlingstema: at det var umuligt for unge Mennesker at tilegne sig ordentlige Kundskaber, medmindre de fik Bank; og al høiere Dannelse vilde forsvinde – det bandte han paa – hvis man ikke itide fik sætte Grændse for den moderne Humanisme – det vil sige Forkjælelse.</said></p>
<p n="NOR0001326"><said direct="False">Fru Aalbom understøttede ham oprigtigt, Legationssekretæren, fordi det morede ham; men Konsulen var tvivlraadig. Han satte megen Pris paa den gode, gamle Tid; men han troede dog, at det kunde gaa med lidt mindre Bank end han havde faaet.</said></p>
<p n="NOR0001327"><said direct="False">Skolebestyreren fremholdt Vigtigheden af den religiøse Opdragelse og Hjemmets Indflydelse.</said></p>
    <p n="NOR0001328"><said direct="True">«O – ja! – Hjemmet! Hjemmet!»</said><said direct="False"> udbrød Fru Aalbom, </said><said direct="True">«Skolen og Hjemmet bør gaa Haand i Haand.»</said></p>
    <p n="NOR0001329"><said direct="True">«Netop»</said><said direct="False"> – tog Adjunkten Ordet, </said><said direct="True">«har en Gut faaet Bank i Skolen, bør han ogsaa have det hjemme.»</said></p>
<p n="NOR0001330"><said direct="True">«Hjemmene ere jo forskjellige»</said><said direct="False">, sagde Johnsen; det var første Gang, han sagde noget, som Rachel ikke fandt kraftigt nok.</said></p>
    <p n="NOR0001331"><said direct="True">«Aa – men alligevel!»</said><said direct="False"> raabte Fru Aalbom, lagde Hovedet paa Siden og saa op i Loftet, </said><said direct="True">«Hjerteforholdet – Hjemmet – Moderømheden – o – Hjemmet – Hjemmet!»</said></p>
<p n="NOR0001332"><said direct="True">«Det kommer s'gu an paa, hvadslags Hjem man har – Fru Aalbom!»</said><said direct="False"> lød det pludseligt fra Jacob Worse. Alle saa paa ham; han havde rettet sig op, Ansigtet var rødt og det lyste i hans Øine.</said></p>
    <p n="NOR0001333"><said direct="False">Der blev en liden Pause, men Konsulen sagde smaaleende, idet han tog sit Glas: </said><said direct="True">«Ja nu raader jeg enhver til at passe sig, for nu kommer Jacob Worse! – jeg har seet den Herre optræde et Par Gange før, og jeg ved, at da gaar det hedt til. Men lad os heller forlægge Kamppladsen til Havestuen, der kunne vi stride i Skyggen. Hvis mine Damer og Herrer synes som jeg, ville vi ønske hverandre: velbekomme.»</said></p>
<p n="NOR0001334"><said direct="False">Selskabet brød op. Legationssekretæren lo, saa det klukkede i ham, og takkede Worse, mens de gik nedad Trappen, fordi han saa beleiligt var plumpet ned i Samtalen. Jacob Worse maatte le selv, og tilsidst lo de alle undtagen Aalbom og Frue, der vare fornærmede.</said></p>
<p n="NOR0001335"><said direct="False">Men Rachel undrede sig over, at hendes Fader var saa bange for at lade Worse komme tilorde. Hun havde ogsaa et Par Gange hørt ham deltage i en Disput, og hun havde forundret sig over den Heftighed, som da pludselig kunde komme over ham. Hans Meninger vare vistnok noget originale, men derfor behøvede han dog ikke at tie, og hun fandt det feigt af Jacob Worse saaledes at lade sig maalbinde.</said></p>
<p n="NOR0001336"><said direct="False">Under Maaltidet havde Pastor Martens gjort flere Forsøg paa at komme med i den almindelige Samtale. Men det lykkedes ham ikke. Man var altfor optaget af den nye, interessante Skolebestyrer, og desuden lagde hans Borddame Beslag paa ham. Ogsaa efter Bordet maatte han sidde i Sofaen hos Fru Garman, mens Ungdommen gik til Kroketpladsen – i Skyggen under den firskaarne Lindeallée.</said></p>
<p n="NOR0001337"><said direct="False">Men Adjunkt Aalbom gik – «omknoklet» af sin Hustru – som Delphin sagde – op og ned i den brede Gang foran Huset og ventede paa Kaffen. Han var endnu sint over sine Uheld og de Krænkelser, han havde lidt. Fruen søgte at berolige ham, idet hun slyngede den ene Arm omkring ham:</said></p>
<p n="NOR0001338"><said direct="True">«Hvorledes kan dog en Mand som du – Aalbom! – bryde dig om sligt! – disse nye, unge Mennesker kommer her en Tid, saa gjør de sig paa en eller anden Maade umulige. Vi er dog de første alligevel; – saa du ikke, Konsulen tog mig tilbords.»</said></p>
<p n="NOR0001339"><said direct="True">«Aa skidt!»</said><said direct="False"> svarede hendes Mand, «hvad bryder jeg mig om disse Pengesække og Kræmmere! – men at en Mand af mine Kundskaber, med mine Fortjenester af Undervisningsvæsenet og Literaturen, skal være udsat for impertinente Svar af saadanne Grønskollinger – saadanne –» og af sit rige Forraad af Skjældsord udøste Adjunkten en udsagt Strøm, hvilket forskaffede ham nogen Lindring.</said></p>
<p n="NOR0001340"><said direct="False">Aalboms boede omtrent midtveis mellem Sandsgaard og Byen, hvilket fra først af var Aarsag til, at de blev indbudne til Garmans. Siden havde de vidst at holde sig saa godt fremme, at det ialmindelighed var Aalboms, man greb til, naar der skulde samles et Selskab i en Fart. Konsulen havde ogsaa hjulpet Adjunkten med nogle uforudseede Udgifter i Anledning af en «Kortfattet Oversigt over det franske Sprogs Oprindelse og historiske Udvikling. – Til Skolebrug.» Thi ved nederdrægtig Ondskab og Misundelse var denne Perle af en Bog ikke antaget til Skolebrug nogetsteds i Landet.</said></p>
<p n="NOR0001341"><said direct="False">De gamle Brødre Garman pleiede at sove Middag i sine Værelser; men idag blev der ikke sovet stort. Thi de aftalte alt i Anledning af Madeleines Besøg i Byen. Hun skulde komme om to–tre Dage, og have Værelse ovenpaa ved siden af Jomfru Cordsen.</said></p>
<p n="NOR0001342"><said direct="False">Men Gabriel stjal sig en Cigar og vandrede glad og søndagsmæt ned paa Værftet, for at inspicere Skibet og snakke engelsk med Mr. Robson.</said></p>
<p n="NOR0001343"><said direct="False">Det første Bekjendskab, Madeleine gjorde i sine nye Omgivelser, var med Sypigen; thi hun maatte naturligvis «syes fuldstændigt op» – især udvendigt.</said></p>
<p n="NOR0001344"><said direct="False">Selve Familien paa Sandsgaard kjendte hun jo paa en Maade før fra kortere Besøg, og den samme Fornemmelse af Kulde, som hun altid havde modtaget blandt disse Mennesker, lagde sig ogsaa nu over hende. Imidlertid var Madeleine langtfra nogen frygtsom Natur – tvertimod; men Overgangen fra den ubundne Frihed under aaben Himmel til det regelrette Liv i det korrekte Hus var altfor brat for hende. Hun prøvede forgjæves at finde sig tilrette, og i de første Uger længtede hun sig ganske syg.</said></p>
<p n="NOR0001345"><said direct="False">Dette skjulte hun dog i sine Breve til Faderen, hun vidste ikke rigtig hvorfor.</said></p>
<p n="NOR0001346"><said direct="False">Fætter Gabriel var den eneste, som talte muntert og venligt til hende; alle de andre vare saa stive og tilbageholdne, som om de bare tænkte paa sig selv.</said></p>
<p n="NOR0001347"><said direct="False">Ikke engang til Rachel kunde hun rigtig slutte sig; de to Kusiner havde aldrig følt sig tiltrukne af hinanden.</said></p>
<p n="NOR0001348"><said direct="False">Skjønt kun faa Aar ældre var Rachel Garman dog sin Kusine meget overlegen i Kundskaber og Livserfaring. Medens Madeleines Sind var let og lyst som Solskin, var der paa Bunden af Rachels kolde og beherskede Væsen en urolig Trang til at tage fat, til at gjøre noget – ligegyldigt hvilket – bare komme i Bevægelse.</said></p>
<p n="NOR0001349"><said direct="False">For ikke længe siden havde hun havt en stor Strid med sin Fader. En dag traadte hun ind i Kontoret og forlangte at faa arbeide med i Forretningen. Konsul Garman tabte aldrig sin Fatning; men denne Gang var han paa Nippet. Striden endte imidlertid – som enhver Strid, der førtes mod Unge-Konsulens Principer – med en afgjort Seier for disse. Men fra den Tid blev Datteren endmere kold og indesluttet.</said></p>
<p n="NOR0001350"><said direct="False">Det var snart gjort for Rachels skarpe Øine at gjennemskue den lille Kusine fra Landet; og da hun havde overbevist sig om, at der ikke var noget i hende – hun gik vel kanske og længtede efter et eller andet, men uden nogen Trang til at handle, til at gjøre noget – saa lod hun Madeleine gaa sin egen Gang. Og Forholdet mellem dem blev staaende omtrent som mellem en Voxen og et Barn – venskabeligt, men uden Fortrolighed.</said></p>
</sample>
<sample><p n="NOR00011489"><said direct="True">«Raader De mig til at reise bort? – Hr. Worse»</said><said direct="False"> spurgte Rachel.</said></p>
<p n="NOR00011490"><said direct="True">«Ja – det vil sige – jo, jeg tror, det er bedst for Dem; De vil ikke kunne udvikle Dem herhjemme, – De – kort sagt: jeg tror, De bør reise –»</said><said direct="False">; i de sidste Ord fik han sin Stemme igjen, og han kunde roligt og uden at blinke se hende i Øinene.</said></p>
<p n="NOR00011491"><said direct="True">«Men hvorhen? – en ensom Dame – uden Bekjendtskaber –; jeg er bange, De overvurderer mine Kræfter –»</said><said direct="False"> sagde Rachel lidt uvillig; det var somom hun ikke ligte, at han raadede hende til at reise bort.</said></p>
    <p n="NOR00011492"><said direct="True">«Jo nu skal De høre,»</said><said direct="False"> begyndte han hurtigt, </said><said direct="True">«jeg har nogle Venner i Paris; det er egentlig et amerikansk Firma – «Barnett brothers»; men de har en Filial i Paris, og Mr. Frederic Barnett er en personlig Ven af mig –»</said></p>
<p n="NOR00011493"><said direct="True">«De synes længe at have spekuleret paa at faa mig bort,»</said><said direct="False"> sagde Rachel, «De har jo den hele Plan færdig.»</said></p>
<p n="NOR00011494"><said direct="False">Han blev lidt forvirret; thi det var en overtænkt Plan; men han havde altid haabet, at han ikke skulde faa Brug for den.</said></p>
    <p n="NOR00011495"><said direct="True">«Ja –»</said><said direct="False"> svarede han og prøvede at le, </said><said direct="True">«som Deres Værge er det jo min Pligt at hjælpe Dem efter bedste Evne med at arrangere Deres Fremtid.»</said></p>
<p n="NOR00011496"><said direct="True">«Men vilde De da sende mig alene til Paris?»</said></p>
<p n="NOR00011497"><said direct="True">«Nei – jeg havde tænkt at tilbyde Dem Svendsen til Følge – De kjender vist gamle Svendsen – min Bogholder? – Han har været flere Gange i Paris og er en meget paalidelig Mand. Jeg er vis paa, at De vil finde Dem vel i Mr. Barnett's Hus; det er indrettet halvt paa engelsk, og det – tror jeg – vil passe Dem bedre end en fransk Husholdning.»</said></p>
<p n="NOR00011498"><said direct="True">«Tager Deres Ven mod Pensionærer?»</said><said direct="False"> spurgte Rachel kort.</said></p>
<p n="NOR00011499"><said direct="False">Ialmindelighed ikke – saavidt jeg ved. Det vil derfor blive mere kostbart for Dem end en almindelig Pension. Men jeg er næsten vis paa, at baade Mr. og Mrs. Barnett – hun er fransk – ville falde i Deres Smag, og netop i den amerikanske Pariserverden vil der være mest Udsigt for Dem til at finde en Beskjæftigelse, om De ønsker det. Ialfald kan De jo blive nogen Tid i Mr. Barnetts Hus, indtil De finder noget, som De synes bedre om.»</said></p>
<p n="NOR00011500"><said direct="False">Han talte saa jævnt og afgjørende, som om det hele var en afgjort Sag, og Rachel vidste ikke selv, hvorledes det gik til; men da hun reiste sig, forat tage Afsked, havde hun taget sin Bestemmelse. Halvt glad og forventningsfuld var hun ved Udsigten til et nyt og mere bevæget Liv; men saa var hun ogsaa halvveis uvillig – nei ikke uvillig, men sørgmodig – nei ikke det heller; men det forekom hende dog saa underligt, at netop han skulde være saa ivrig for at faa hende afsted.</said></p>
<p n="NOR00011501"><said direct="False">Jacob Worse fulgte hende ud i Gadedøren; men da hun var borte, vendte han ikke tilbage til Kontoret; han gik over Gaarden op i Bagbygningen til sin Moder. –</said></p>
<p n="NOR00011502"><said direct="False">En Maaneds Tid efter reiste Gabriel og Rachel i Følge med gamle Svendsen, Gabriel til Dresden og Rachel til Paris. Madeleine forlod ogsaa Sandsgaard. Hendes Forlovede satte det igjennem – understøttet af Lægen –, at hun skulde ligge ved Modum Bad, og Martens's Moder, en Præsteenke paa Østlandet – skulde ledsage hende.</said></p>
<p n="NOR00011503"><said direct="False">Legationssekretæren var bleven aldeles fortumlet, da han hørte, at hans Madeleine vilde gifte sig med en Præst; og det foresvævede ham dunkelt, at han vist heller burde beholde hende inden den store Kikkerts Omraade. Men den gamle Herre, som aldrig havde været stærk i Overveielser, var bleven endnu sløvere i sin Sorg, og da han ikke længer havde Christian Fredrik at raadføre sig med, gav han efter i alt.</said></p>
<p n="NOR00011504"><said direct="False">Hvad Madeleine angaar, saa havde den Mathed, der fulgte hendes Sygdom, gjort hende næsten ligegyldig; da det store Skridt var taget, lod hun sig villigt lede, og det var hende ikke ubehageligt, at hendes Kjæreste paatog sig i et og alt at tænke og handle for hende. Men da hun skulde sige Farvel til sin Fader, faldt hun sammen, og de bar hende bevidstløs ud i Vognen.</said></p>
<p n="NOR00011505"><said direct="False">Pastor Martens erkjendte strax, at skulde det lykkes ham at danne Madeleine til en Hustru efter sit Hjerte, maatte han faa hende bort fra Sandsgaard. Af samme Grund søgte han ogsaa strax et Kald langt inde i Landet, som han fik – Pastor Martens var vel anskreven paa høiere Steder; og et Aars tid efter Forlovelsen holdt han Bryllup hjemme hos Moderen. –</said></p>
<p n="NOR00011506"><said direct="False">– Efter hin Ridetur til Kysten faldt Georg Delphin i en alvorlig Brystbetændelse. Sygdommen varede saa længe, at der maatte ansættes en Stedfortræder i Amtskontoret. Og saa snart han blev saa frisk, at han kunde skrive, lod Delphin Amtmanden vide, at det vilde være ham kjært, om han kunde betragte sig som løst fra Fuldmægtigposten.</said></p>
<p n="NOR00011507"><said direct="False">Heri samtykkede Amtmanden med stor Beredvillighed; Georg Delphin havde aldrig været af hans Folk.</said></p>
<p n="NOR00011508"><said direct="False">Men Fanny gik den hele Tid i en nervøs Spænding. Der kunde ikke være Tale om at besøge den Syge eller sætte sig i nogensomhelst Forbindelse med ham. Hun maatte nøies med den Besked, hun kunde faa tilfældigvis eller gjennem Morten; men hun turde ikke spørge saa meget som hun havde Lyst til.</said></p>
<p n="NOR00011509"><said direct="False">Naar hun stod foran Speilet, opdagede hun tre smaa Rynker ved det venstre Øie; naar hun lo, klædte de hende, men naar hun var alvorlig, gjorde de hende gammel. Ingenting vilde længer klæde hende – ikke engang «Sorg», som ellers var hendes Bravour. Fanny led saameget, som hun overhovedet var istand til at lide; – og saa kom der en Dag et Brev fra ham, hvori han tog Afsked:</said></p>
<p n="NOR00011510"><said direct="True">«Jeg reiser inat – forat spare os begge en kvalfuld Time – Farvel!»</said><said direct="False"> – det var det hele!</said></p>
<p n="NOR00011511"><said direct="False">Hendes deilige Ansigt blev næsten graat; men bare et Øieblik. Hele den Nat laa hun vaagen og hørte sin Mand snorke ved Siden; men Dagen efter sad hun ved Vinduet – glat og straalende.</said></p>
<p n="NOR00011512"><said direct="False">Veninderne kom – som hun havde ventet –; men hun skuffede dem alle. Der blev talt om Delphins pludselige Afreise; hun talte med, lo og spøgte – der var ingen Forandring at mærke; – og der var dog bleven fortalt saa meget om Fru Fanny og Fuldmægtigen. Nu kunde man se, hvad Folk kan finde paa!</said></p>
<p n="NOR00011513"><said direct="False">Men Fanny mærkede selv Forandringen, og hun mindedes den sidenefter hver Gang, hun saa sit Billede i Speilet. –</said></p>
<p n="NOR00011514"><said direct="False">– I smaa Kredse komme de store Begivenheder i Flok og Følge. Den gode By havde sprængt sig med alle de Mærkværdigheder af glædelig, sørgelig og blandet Art, som fulgte efter hin Brandnat ude i Sandsgaard; og medens flittige Tunger gjenoptog og bearbeidede det indvundne Stof, rullede Aarene forbi, uden at der foregik nogetsomhelst.</said></p>
<p n="NOR00011515"><said direct="False">– Tom Robson havde taget Martin med sig til Amerika, hvor de forsvandt. Men Gustaf, Oscar, Carl Johan Torpander reiste ikke hjem til Sverige – som han havde tænkt. Han opsatte Reisen fra Gang til Gang, aldrig syntes han, Graven var smuk nok, og aldrig syntes han, at dens Vedligeholdelse var tilstrækkeligt sikret. Saa blev han, hvor han var, og flyttede tilslut ud til Anders Begmand.</said></p>
<p n="NOR00011516"><said direct="False">Den Gamle var bleven lidt underlig i Hovedet; han hævede hver Lardag sin Ugeløn, men gjorde ikke det mindste Gavn. Men hjemme i Hytten fik Torpander et vist Sving paa det hele, og de to sad mangen Vinteraften hyggeligt ved Ovnen og fortalte hinanden de samme Historier – ordret fra Aar til Aar – om hende, som for dem begge havde været deres Livs Solskin og vedblev at være det.</said></p>
<p n="NOR00011517"><said direct="False">– Onkel Richard tog strax Afsked som Fyrforvalter, og han og Fru Garman delte Sandsgaardhuset mellem sig. Nedenunder kjørte Fruen i Rullestol; hun havde ladet alle Dørtærsklerne tage bort, saa hun kunde rulle lige ud i Kjøkkenet.</said></p>
<p n="NOR00011518"><said direct="False">Men ovenpaa gik Onkel Richard uafladeligt op og ned – ud og ind – frem og tilbage – ganske som han havde begyndt Dagen efter Broderens Død. En Gang lod han Don Juan sadle; men da han kom ud paa Trappen, var der altfor lyst for ham. Han holdt Haanden For Øinene, gik ind igjen og lod Don Juan føre tilbage til Stalden.</said></p>
<p n="NOR00011519"><said direct="False">Saa blev han ved at gaa i Stuerne ovenpaa – Sommer og Vinter, – Dag efter Dag. Der var lagt en Strimmel blødt Tæppetøi gjennem hele Husets Længde, dels for at dæmpe Lyden af hans Skridt, dels for Varmens Skyld. Om Vinteren gik han med lang foret Frak, Peltshue og Hjortelæders Hansker; og der var dem, som paastod, at han gik med opslaaet Paraply, naar det regnede.</said></p>
<p n="NOR00011520"><said direct="False">I den lille Sal mod Nord var der en Skjænk, og i den maatte der altid staa en Flaske Burgunder. Naar den gamle Herre kom hertil, standsede han stundom, drak et Glas og saa dybsindigt ind i det store Speil. Saa rystede han paa Hovedet og fortsatte sin Vandring.</said></p>
<p n="NOR00011521"><said direct="False">Jomfru Cordsen forandrede sig ikke. De stivede Kappestrimler, de tørrede Lavendler fulgte hende, hvor hun gik, og alle Husets Hemmeligheder laa vel forvarede sammen med hendes egne; og den fast sammenpressede Mund med de utallige smaa Rynker var en sikker Laas til det sidste.</said></p>
<p n="NOR00011522"><said direct="False">Saaledes forløb sex Aar. Provsten Sparre var ganske rigtig bleven Biskop. Hans Forgjænger i Embedet havde været en altfor myndig og stræng Herre; derfor var der stundom lidt Mudder i Leiren.</said></p>
<p n="NOR00011523"><said direct="False">Men fra det Øieblik, Provsten Sparre besteg Bispestolen, forstummede enhver Mislyd, og alt gik glat og stille. Det var, som naar man overtrækker Hammerne i et gammelt Piano med ny Filt; den skarpe Tone giver Plads for en blød behagelig Klang; og efterat Sparre's Patentfilt var indført i Mekanismen, arbeidede det hele stille og lydløst, saa det var en Fornøielse for alle Parter.</said></p>
<p n="NOR00011524"><said direct="False">Biskoppen glemte ikke sin unge Ven Skoleinspektør Johnsen, til hvem han bestandig havde «saa stort et Haab». Han fik Johnsen kaldet til en Kapellanpost i Stiftsstaden; og ondskabfulde Mennesker vare saa vittige at paastaa, at Biskoppens «store Haab» gik i Opfyldelse, da Pastor Johnsen kort efter blev forlovet med Frøken Barbara Sparre.</said></p>
<p n="NOR00011525"><said direct="False">Men med den fordums Skoleinspektør var der foregaat en stor Forandring. Da først Omslaget var skeet hos ham, tog han det grundigt, – som det var at vente af hans energiske Karakter. Han lod sig aldrig mere blænde av den høiere Filosofi, ligesaa lidt som af det høiere Selskab; hvorimod han blev en Præst, om hvilken især Kvinderne trængte sig tæt. Hans Prækener var altid strænge – meget strænge; og de, som hørte nøie efter, lagde Mærke til, at han aldrig medtog «Krigsmagten tillands og vands» – i sin Kirkebøn. –</said></p>
<p n="NOR00011526"><said direct="False">– Nede i det mørke Smug i Madam Worses Krambod gik Handelen jævnt og godt. Lille Pitter Nilken var for længst kommen til det Punkt af Indtørkethed, paa hvilket baade Frugter og Mennesker kunne holde sig utroligt længe uden at forandres. Han svang sig endnu – let som en Tørfisk over Disken, naar «Koret» blev ham for plagsomt, og den mægtige Jærnlineal havde intet tabt af sin uhyggelige Gru.</said></p>
<p n="NOR00011527"><said direct="False">Fru Worse var derimod bleven lidt besværlig med Aarene; Benene vilde ikke længer «ballancere» hende – som hun sagde. Vogn vilde hun ikke heller kjøbe, «før alt kom iorden»; men hun mente, det kunde ikke vare længe nu.</said></p>
<p n="NOR00011528"><said direct="False">Naar alt kom iorden! – der behøvedes en Tillid – blind som Fru Worses, til at tro paa en saadan Mulighed. Rachel havde været sex Aar i Paris uden at nævne et Ord om at komme hjem. Ikke engang hvad hun egentlig bestilte dernede, kunde Jacob Worse faa vide.</said></p>
<p n="NOR00011529"><said direct="False">Hvergang han sendte hende Penge – og det var forbausende, hvormange hun brugte –, skrev han et Par Linier. Hun svarede altid, men kort og forbeholdent. Gjennem sin Ven Mr. Frederic Barnett fik han heller ikke udførlig Besked; han vidste bare, at Rachel fremdeles boede der i Huset, og at de holdt meget af hende. Mrs. Barnetts Salon var Mødested for den amerikanske Koloni; der kom mange dannede og rige Mænd – det vidste han –; hver Dag kunde bringe Efterretning om hendes Forlovelse.</said></p>
<p n="NOR00011530"><said direct="False">Han pleiede hver Morgen at læse Aviserne over i Bagbygningen hos sin Moder, naar de spiste Frokost. En dag læste Fru Worse, som ialmindelighed beskjæftigede sig den halve Formiddag med sin Avis, høit for sin Søn, at Præsten Martens var udnævnt til Sognepræst i Byen.</said></p>
    <p n="NOR00011531"><said direct="True">«Tænk – saa kommer de her vestover igjen! –»</said><said direct="False"> udbrød Fru Worse, </said><said direct="True">«jeg gad vide, hvorledes den lille Madeleine har havt det i sit Ægteskab?» sukkede den gamle Kone; hun vidste, at der kan hænde noget af hvert i den Stand.</said></p>
<p n="NOR00011532"><said direct="False">Hos Jacob vakte denne Efterretning mange smertelige Erindringer, og han gik længe op og ned i Kontoret, inden han kunde beslutte sig til at tage fat paa Udenlandsposten, der laa i en stor Pakke paa Pulten.</said></p>
<p n="NOR00011533"><said direct="False">Mellem Brevene laa der et fra Barnett brothers i Paris; han kjendte Haandskriften; men der var ikke Kontorstempel paa. Idet han aabnede det, slog det ham, hvor langt det var; han vendte det hurtig – hvad var dog dette? der stod Rachel Garman under Brevet.</said></p>
<p n="NOR00011534"><said direct="False">Jacob Worse læste:</said></p>
<p n="NOR00011535"><said direct="True">«Kjære Hr. Worse! Naar jeg idag skriver til Dem, forat holde et længe udsat Opgjør, saa føler jeg mig saa underligt bevæget, at jeg maa tvinge mig selv til at skrive Ord for Ord. Men nu skal det gjøres, lad det da blive kort og klart.</said></p>
<p n="NOR00011536"><said direct="False">Jeg har – som De nu kanske forstaar – ført den norske Korrespondance hos Barnett brothers i flere Aar. I mine Privatbreve til Dem fordreiede jeg min Haandskrift, for ikke at forraade mig.</said></p>
<p n="NOR00011537"><said direct="False">Jeg vilde nemlig først prøve, om jeg kunde blive til noget, og nu er jeg bleven det. Jeg har lært at anvende Deres Moders Husraad – hils hende fra mig! – jeg kan arbeide.</said></p>
<p n="NOR00011538"><said direct="False">Et Par Gange i Deres venlige Breve, for hvilke jeg takker Dem, har jeg troet at mærke en vis Forbauselse hos Dem over, hvad jeg vel bruger alle mine Penge til. De ere indsatte i vor Forretning, – jeg siger «vor», thi Messrs Barnett brothers har tilbudt mig Andel i Pariserforretningen. Det var min Ærgjerrighed i den Retning.</said></p>
<p n="NOR00011539"><said direct="False">De gav mig engang det Raad (– De ser, jeg tager alting punktvis, for ikke at forvilde mig og spilde Ord eller glemme noget –) altsaa: Deres Raad: at optræde som Forfatterinde fandt jeg ikke dengang godt. Senere har jeg tænkt meget paa det, forsøgt saa smaat har jeg ogsaa, og nu takker jeg Dem ogsaa for det gode Raad; – jeg har meget at takke Dem for.</said></p>
<p n="NOR00011540"><said direct="False">Nu da jeg kan arbeide, er jeg ikke længer saa ængstelig: der er i Virkeligheden – som De sagde dengang – mange Ting, som en Kvinde kan have at sige – især hjemme hos os. Jeg har en uafhængig lykkelig Stilling – bonheur oblige –, og jeg har Mod; altsaa vil jeg prøve!</said></p>
<p n="NOR00011541"><said direct="False">Men jeg maa hjem. Ikke blot, fordi jeg længter som et Barn; thi jeg ved, at efter et kort Ophold, vilde jeg helst reise ud igjen. Men jeg føler, at skal jeg udrette noget, maa jeg staa blandt dem, jeg vil hjælpe; jeg vil nok reise og gjøre mit Liv bevægeligt; men jeg maa have fast Fod hjemme, og kunne vende tilbage, naar jeg trænger til det.</said></p>
<p n="NOR00011542"><said direct="False">Og nu kommer det store men, som egentlig er Hovedindholdet af dette Brev – og dette men er De, Hr. Worse!</said></p>
<p n="NOR00011543"><said direct="False">Jeg vil ikke komme hjem, førend vort Forhold er klaret. Saameget ved jeg, at De ikke bærer Nag til mig, fordi jeg var saaledes mod Dem, som jeg var. Men mere ved jeg heller ikke; og er der ikke mere at vide, saa ville vi mødes som gode Venner – haaber jeg. Skulde der være mere, saa faar De skrive til mig.</said></p>
<p n="NOR00011544"><said direct="False">Se saa – nu staar det der! – lad os nu forstaa hinanden og vær ærlig og aaben mod mig. En Ting kan De trygt stole paa, at jeg iethvertfald er Deres meget gode Ven Rachel Garman.</said></p>
<p n="NOR00011545"><said direct="False">Da Jacob Worse havde læst dette Brev, sprang han op, greb Hat og Paraply og for ud i det ydre Kontor.</said></p>
<p n="NOR00011546"><said direct="True">«Er Hamburgeren gaaet?,</said></p>
<p n="NOR00011547"><said direct="True">«Nei – den ringede just første Gang»</said><said direct="False"> blev der svaret.</said></p>
<p n="NOR00011548"><said direct="True">«Har De Guld? – Kasserer!»</said></p>
<p n="NOR00011549"><said direct="True">«Ja! – det vil sige – nei! – ikke stort –»</said><said direct="False"> sagde Kassereren.</said></p>
<p n="NOR00011550"><said direct="True">«Lad mig faa, hvad De har, og send Thomas over i Kreditbanken efter mere – et Par Tusen Kroner eller saa!»</said></p>
<p n="NOR00011551"><said direct="False">Gutten løb afsted med en Bunke Sedler og en liden Seildugspose.</said></p>
<p n="NOR00011552"><said direct="True">«Jeg reiser bort – Svendsen! for en fjorten Dage eller saa, – jeg kan ikke vide det. Se her er min Adresse –»</said><said direct="False"> og dermed snappede Principalen Hr. Svendsens Pen bag Øret og skrev tversover et stort Ark, paa hvilket Bogholderen netop havde begyndt et sirligt Brev: Pavillon Rohan – Paris.</said></p>
<p n="NOR00011553"><said direct="False">Dampskibet ringede anden Gang.</said></p>
    <p n="NOR00011554"><said direct="True">«Jaha! – Svendsen! nu faar De stelle saa godt De kan; – telegrafer om behøves – mine Nøgler staar i Pulten –»</said><said direct="False"> i Døren vendte han sig og raabte: </said><said direct="True">«Ja – det er sandt – Svendsen! gaa over til Mor og sig hende – ja sig bare, at alt er iorden!»</said><said direct="False"> dermed løb han.</said></p>
    <p n="NOR00011555"><said direct="False">Gamle Svendsen stod maalløs og stirrede ud i Luften, medens han gned Tommelfingeren mod Pegefingeren, hvilket var hans Vane under vanskelige Omstændigheder. Alle Døre aabne, en Stol væltet inde i Principalens Kontor, og Principalen selv paa Veien til Paris med Hat og Paraply, bagefter ham Thomas med Seildugsposen i fuldt Sprang; Kassereren sad med Pengetutter og Sedler udover, somom han var plyndret, og da gamle Svendsens Øine dalede ned paa det ødelagte Brev, opdagede han, at han havde en stor Blækklat paa Fingrene. Nu var det over tredive Aar siden gamle Svendsen havde havt Blæk paa sine Fingre, Principalen maatte have skvættet med Pennen, da han snappede den; og idet den gamle Bogholders Øine vandrede fra Blækklatten og ud over den rædsomme Forvirring og tilbage igjen til Blækklatten, gjentog han langsomt og høitideligt – som var det en Trylleformel, der skulde vække ham af dette rædsomme Mareridt –: </said><said direct="True">«Hils min Moder og sig, at alt er iorden!»</said></p>
<p n="NOR00011556"><said direct="False">Men det blev endnu værre, da han en Stund efter fremstillede sig for Fru Worse i Bagbygningen. Thi neppe havde han udtalt det skjæbnesvangre: alt er iorden, før Fruen fløi lige paa ham og kyssede ham midt paa Munden.</said></p>
<p n="NOR00011557"><said direct="False">Dette i Forbindelse med Blækklatten gjorde hin Dag uforglemmelig for gamle Svendsen, og han pleiede at regne fra den som en Mærkedag.</said></p>
<p n="NOR00011558"><said direct="False">– Samme Dag bragte Posten ogsaa blandt andet et lidet Brev til Morten Garman. Han aabnede det, smilte paa en underlig Maade og sendte det ovenpaa til Fruen.</said></p>
<p n="NOR00011559"><said direct="False">Fanny tog de to Kort, som laa indeni; paa det ene læste hun et Damenavn – hun kjendte Familienavnet, det var en rig Slægt i Hovedstaden, og paa det andet stod: Georg Delphin.</said></p>
<p n="NOR00011560"><said direct="False">Hun stod foran Speilet med hans Kort i Haanden, og iagttog opmærksomt sit Ansigt, medens al den virkelige Sorg, hun havde følt over ham, forvandlede sig til Krænkelse og Bitterhed. Alt foregik indeni hende; men paa Ansigtet kom der næsten ikke en Skygge. Hun havde vænnet sig til disse Øvelser foran Speilet; dette var en Generalprøve, og hun bestod den. Kun de fine Rynker omkring Øinene vibrerede lidt; men saa smilte hun og da vare de fortryllende. Der skulde ikke nogen Sindsbevægelse ødelægge hendes Skjønhed, og medens disse sex Aars Smerte og Bitterhed brød op igjen, stod hun glat og deilig som altid og holdt Vagt over sig selv.</said></p>
<p n="NOR00011561"><said direct="False">Huslægen kom ind i det samme.</said></p>
<p n="NOR00011562"><said direct="True">«Har De talt med min Mand? – Doktor!»</said></p>
<p n="NOR00011563"><said direct="True">«Nei – Frue! feiler han noget?»</said></p>
    <p n="NOR00011564"><said direct="True">«Om han feiler noget? – det undrer mig virkeligt, at De spørger,»</said><said direct="False"> svarede Fanny skarpt, </said><said direct="True">«ser De da ikke, at han er udslidt – overanstrængt; han maa til Carlsbad iaar, ellers gaar han tilgrunde!»</said></p>
    <p n="NOR00011565"><said direct="True">« Ja –ja! Frue!»</said><said direct="False"> sagde Lægen godmodigt, </said><said direct="True">«det kunde han ganske vist have godt af; men De ved selv, han svarer altid, at han ikke har Tid – og saa –»</said></p>
<p n="NOR00011566"><said direct="True">«Bah! –»</said><said direct="False"> svarede Fru Fanny og vendte sig, «skulde en Doktor bryde sig om sligt!»</said></p>
<p n="NOR00011567"><said direct="False">Doktoren gik lige ned i Kontoret og skræmte Morten i den Grad, at Reisen blev fastsat til næste Uge.</said></p>
<p n="NOR00011568"><said direct="False">Jacob Worses «Forsvinden» – som det blev kaldt, vakte megen Røre; men Forbauselsen steg, da der kom Telegram om hans Forlovelse med Rachel Garman. Samtidigt bad han Morten besørge alting til Brylluppet, da de agtede at gifte sig strax efter Hjemkomsten.</said></p>
<p n="NOR00011569"><said direct="False">Morten svarede efter sin Kones Raad, at Doktoren havde «befalet» ham at reise til Carlsbad strax. Men han foreslog de Forlovede et Møde i Kjøbenhavn, saa kunde de vies der. Derpaa indløb samtykkende Svar og Dagen blev fastsat.</said></p>
<p n="NOR00011570"><said direct="False">Alt vel overveiet ligte Morten ret godt Partiet. I disse sex Aar havde han mange Gange tænkt paa det Raad, Faderen havde givet ham en af de sidste Dage: at associere sig med Jacob Worse. Morten havde aldrig nævnt det til nogen, og han kunde ikke bekvemme sig til en saadan Ydmygelse. Nu kom det af sig selv og paa den beleiligste Tid, just som han skulde ud og reise. Saa kunde Worse sætte sig ind i alt, mens han var borte, og der var et Par raadne Flekker i Forretningen, som Morten generede sig for. Sligt var altid lettere at komme over, naar det kunde forklares skriftligt.</said></p>
<p n="NOR00011571"><said direct="False">Saa blev de da viede i Kjøbenhavn. Gabriel var der ogsaa. Han var for Tiden paa et Kontor i England; de havde telegraferet efter ham fra Paris, og han stødte til dem i Cölln. Det var allerede halvt om halvt aftalt, at Gabriel skulde tage Rachels Plads hos Barnett brothers i Paris, hvorover han var meget lykkelig.</said></p>
    <p n="NOR00011572"><said direct="False">Bryllupsmaaltidet blev holdt i et af de store Værelser i Hotel d'Angleterre, som vende ud mod Kongens Nytorv. Stemningen var meget munter, og Morten holdt en Tale for «Garman &amp; Worse», som nu igjen skulde blive fuldstændigt.</said></p>
    <p n="NOR00011573"><said direct="True">«Og min gamle Fiende Aalbom?</said><said direct="False">, raabte Gabriel ved I Desserten.</said></p>
    <p n="NOR00011574"><said direct="True">«Aa – han er netop den gamle!»</said><said direct="False"> svarede Morten, </said><said direct="True">«forleden skal han have holdt en yderst infam Tale i et Selskab om «Dynastiet Garman»; han er saa forbitret, fordi han aldrig bliver inviteret mere.»</said></p>
<p n="NOR00011575"><said direct="True">«Stakkels Aalbom!»</said><said direct="False"> – sagde Gabriel tankefuld. Han var selv saa lykkelig og saa oplagt til at tilgive, at han satte SøP, hen i Vinduet efter Bordet, og tegnede med stor Flid og Nøiagtighed Rytterstatuen paa Kongens Nytorv. Det skulde være en Present til Adjunkt Aalbom.</said></p>
<p n="NOR00011576"><said direct="False">Dagen efter reiste de hver til sin Kant: Morten og Fanny til Carlsbad, Gabriel til England, forat ordne sin Flytning, og de Nygifte hjem til Norge.</said></p>
<p n="NOR00011577"><said direct="False">– Paa Dampskibsbryggen hjemme holdt en skinnende ny Vogn med ny Kusk og nye Heste, op; i Bagsædet sad Fru Worse med Silkekaabe og ny Hat, hun havde telegraferet efter altsammen til Husets Kommissionær i Kjøbenhavn, hos hvem der længe havde ligget Penge færdige.</said></p>
<p n="NOR00011578"><said direct="False">Paa Forsædet i den skinnende Vogn sad Hr. Samuelsen krøb sammen. Det havde ikke været muligt at formaa ham til at tage Plads ved Siden af Fruen; han syntes, det var galt nok som det var.</said></p>
<p n="NOR00011579"><said direct="False">En Del Gutunger stod der naturligvis omkring, dels for at se paa Hestene, dels for at tage den frygtelige Pitter Nilken i Øiesyn. Og pludseligt fandt en af de smaa Kanaljer paa at give den berygtede Smædevise tilbedste, – ikke syngende med Lyd, det turde han ikke, men bare ved at bevæge Læberne. Dette vandt stor Tilslutning, og hvorhen den ulykkelige Hr. Samuelsen saa, kunde han læse «Koret» paa de travle Læber og følge Sangen:</said></p>
<p n="NOR00011580"><said direct="False">det var til at blive gal over:</said></p>
<p n="NOR00011581"><said direct="False">– endeligt kom Dampskibet ind til Bryggen.</said></p>
<p n="NOR00011582"><said direct="False">De Nygifte steg op, og Vognen rullede indover Byen. Fru Worse skoggerlo hele Tiden med Taarer i Øinene; hun hilste straalende til alle Sider; og da de dreiede ind i Gaardsrummet, var hendes nye Hat netop kommen saa langt ned aa det venstre Øre, at den faldt af, da Vognen holdt for Døren.</said></p>
<p n="NOR00011583"><said direct="False">Og den gode Hr. Samuelsen hoppede, i sin store Iver for at hjælpe Damerne, med begge sine Ben midt i Hatten, og det uagtet han saa Faren, mens han dalede.</said></p>
<p n="NOR00011584"><said direct="False">Det var et helt Arbeide at «ballancere» Fru Worse opad Trappen saaledes som hun lo; – alle lo – Kusken lo, Pigerne lo, de Nygifte lo – allesammen undtagen Hr. Samuelsen. Han gik bagerst og bar med bortvendt Aasyn Madamens nye Hat efter det ene Hagebaand – slæbende det andet efter sig i Trapperne – den nye, kostbare Hat som sletikke længer var nogen Hat.</said></p>
<p n="NOR00011585"><said direct="False">Middag blev der spist i de Unges Værelser, hvor Fru Worse gav den fine Dame og talte noget, hun selv kaldte franskt. Men om Aftenen, efterat Rachel og hendes Mand havde været ude paa Sandsgaard, flyttede man over i Bagbygningen.</said></p>
<p n="NOR00011586"><said direct="False">Og der blev leet, fortalt, lavet Punsch, drukket og jubileret, indtil Pitter Nilken blev ganske overstadig og selv tilbnd sig at synge «Skjærsliberens Elskovssang» – hvilken havde været overordentlig yndet i hans Ungdom. Og saa sang han under stort Bifald med en liden forunderlig Stemme – det lød somom han med én Gang gjenfandt sin Guttestemme – høi, sprukken og forligget, men saare følsom. Og hans Øine dvælede ved Fru Worse, mens han sang:</said></p>
<p n="NOR00011587"><said direct="False">Og Madam Worse slog Takt med sit Strikketøi, idet hun istemte Omkvædet:</said></p>
<p n="NOR00011588"><said direct="False">I den klare Sommersol strakte den gulhvide Sand sig nordover med grønne Dotter af Marehalm saa langt Øiet kunde naa. Kystlinien bøiede sig i Næs og Bugter, hist og her en Klynge Baade, Maager og Ringgjæs havde travelt i Stranden, medens Brændingerne rullede med smaa krumme Bølger, der tindrede i det klare Solskin.</said></p>
<p n="NOR00011589"><said direct="False">Imellem Lyngbakkerne længer inde i Landet kom en Vogn, hvori der sad en Herre og en Dame. De var taget af fra Postveien og kjørte nu paa den smale, sandede Bygdevei, der førte nedover mod Bratvoldsgaardene.</said></p>
<p n="NOR00011590"><said direct="False">Det havde været meget mod Madeleines Ønske; men da hendes Mand tilfældigvis hørte af Kusken, at det bare var en Omvei paa en Times Tid, gav han Ordre til at kjøre nedom til Bratvold; der skulde saa alligevel hviles et Sted paa Veien.</said></p>
<p n="NOR00011591"><said direct="False">Præstefolkene vare paa Reise vestover, for at besøge det nye Kald – Embedet skulde først tiltrædes til Høsten. De vilde leie Hus, hilse paa gamle Venner og Slægtninge og saa videre.</said></p>
<p n="NOR00011592"><said direct="False">Saameget som Madeleine kunde glæde sig til at gjense sin Fader, saa var hun dog alt andet end glad, da hun hørte, at hendes Mand søgte Kaldet. Men det var paa udtrykkelig Opfordring af Biskop Sparre, og det blev anseet som en overordentlig Forfremmelse.</said></p>
<p n="NOR00011593"><said direct="False">Madeleine havde heller ikke sagt stort imod, det pleiede hun aldrig at gjøre. Det var virkelig lykkedes Pastor Martens at danne hende til en Hustru efter sit Hjerte.</said></p>
<p n="NOR00011594"><said direct="False">Som hun sad henne i den ene Krog af Vognen – hendes Mand var blevet noget svær – mindede hun ikke meget om den Madeleine, som engang hørte hjemme i disse Omgivelser. – Hun saa ikke syg ud, men træt – meget træt. I en stor Præstegaard paa Landet er der meget at gjøre, tre Barn er heller ikke saa lidet at begynde med.</said></p>
<p n="NOR00011595"><said direct="False">I det første Aar var hun rent fortvivlet – et Par Gange brød hun ud i Heftighed – det var den gamle Trods. Men han havde en ganske eiendommelig Maade at tage hende paa – hendes Mand. Aldrig blev han heftig; jo mere Madeleine blussede op, desto sagtmodigere svarede han – med et stille Smil og et Strøg nedover hendes Skulder.</said></p>
<p n="NOR00011596"><said direct="False">Men naar Madeleines Sind var kommen i Ro, talte han formanende til hende, og umærkeligt gled alle Ting ind i det Spor, han ønskede. Tilsidst havde hun vænnet sig til altsammen.</said></p>
<p n="NOR00011597"><said direct="False">Pastor Martens's aabne, venlige Ansigt tog sig ikke ganske ud til sin Fordel idag. Han havde nemlig været over al Beskrivelse søsyg, hvorfor de ogsaa havde forladt Dampskibet, for at kjøre det sidste Stykke overland. Derfor havde det fyldige Ansigt et vist søgrønt Skjær, og han spyttede af og til ud af Vognen med en Grimace.</said></p>
<p n="NOR00011598"><said direct="False">Han var en lykkelig Mand, og han var taknemlig for det. Madeleine havde artet sig over al Forventning godt under hans Hænder. Den gamle Trods kom nu næsten aldrig frem mere, og hændte det, saa var han ganske sikker paa sin Methode. Mange gange mindedes han med Taknemlighed sin kjære biskop Sparre, af hvem han havde lært saa meget, og som fulgte ham med et saa faderligt Venskab.</said></p>
<p n="NOR00011599"><said direct="False">Jo mere de nærmere sig Havkanten, desto bredere blev den mørkeblaa Stribe mod Vest, der glitrede i Solskinnet. Madeleine stirrede og stirrede, og gamle Tanker og Minder begyndte at skvulpe i høie Bølger omkring hendes Hjerte.</said></p>
<p n="NOR00011600"><said direct="False">Viberne havde Unger, de fulgte efter Vognen, slog ned lige foran Hestene med de kjendte Skrig; Lærker i hundredevis fyldte Luften med en liden svingende Jubel, der gik hende lige til Hjertet, og Vinden begyndte at føre med sig den friske, salte Søsmag – lidt Tare, lidt Fisk, men saa vidunderligt rig paa Minder.</said></p>
<p n="NOR00011601"><said direct="False">Madeleine bøiede sig fremover og trak Pusten i lange Drag. Det var en Hilsen fra det Hav, hun kjendte, og som kjendte hende, fra hendes Lykkes Tid, fra hendes Kjærligheds korte Sommerdag.</said></p>
<p n="NOR00011602"><said direct="False">Hun vilde ligesom fylde sig helt med denne rene, friske Søluft, saa at hver eneste mørk, støvet Krog i hendes tillukkede Sjæl kunde blive rigtig udluftet. Og al den Tid, hun havde været borte herfra, blev hende saa støvet og uren. Ansigt til Ansigt med Havet skammede hun sig ved at komme saaledes tilbage, – hun ønskede, at hun laa derude i det kjølige Dyb og kjendte friske, rene Bølger skylle hen over sig.</said></p>
<p n="NOR00011603"><said direct="False">Men da Vognen naaede op paa den sidste Bakke, og Bratvoldsgaardene og Fyrhuset laa foran hende, da slog hun begge Hænderne for Ansigtet og stønnede.</said></p>
<p n="NOR00011604"><said direct="False">Hendes Mand lagde vist ikke Mærke til det; thi han saa mest indover mod Landsiden; han kjendte sig ikke endnu stærk nok til at se paa Bølgerne, som rullede.</said></p>
<p n="NOR00011605"><said direct="True">«Hvor skal vi tage ind?»</said><said direct="False"> spurte han Kusken.</said></p>
<p n="NOR00011606"><said direct="True">«Per Bratvold har de fineste Huse, ellers er det gode Gaarde allesammen.»</said></p>
<p n="NOR00011607"><said direct="True">«Lad os tage ind til Per»</said><said direct="False"> sagde Præsten. Madeleine havde længe ikke vidst, om Martens kjendte hendes Forhold til Vente-Per; men efter en Tids Ægteskab lærte hun, at et Rygte ikke løber langt uden at komme indom til Præsten; og uden at se op følte hun at hans Øine hvilede paa hende med det smil, hvormed han pleiede at bøie hendes Vilje.</said></p>
<p n="NOR00011608"><said direct="False">Vente-Per stod i Torvskuden, da de kom. Han kigede ud af en Sprække, og idetsamme han saa hende, spyttede han uvilkaarligt Skraaen langt fra sig. Thi efterat han havde ventet en Stund, var han begyndt at tygge Tobak igjen; og da han havde ventet en meget lang Stund, havde han giftet sig.</said></p>
    <p n="NOR00011609"><said direct="False">Det var derfor Pers Kone, der førte Præstefolkene ind i Bedstestuen under mange Undskyldninger, </said><said direct="True">«fordi der nok ikke var som slige Folk var vant til.»</said><said direct="False"> Medens hun ledte efter Per, for at sende ham ind til de Fremmede, gik Præsten omkring i Stuen og undersøgte alt, hvad der fandtes. Ved Vinduet sad Madeleine og stirrede ud i Luften; Synet af Pers Kone – saa frisk og fornøiet, havde gjort hende saa ondt, hun vidste ikke hvorfor.</said></p>
<p n="NOR00011610"><said direct="True">«Nei se her! – Lena!»</said><said direct="False"> raabte han, hvergang han fandt noget nyt.</said></p>
<p n="NOR00011611"><said direct="False">Lena var et Kjælenavn, han havde givet hende trods alle hendes Bønner. Lena lød saa hjemligt, saa præstekoneagtigt; ved Madeleine var der en fremmed, fransk Sving, som ikke passede for hans Kone.</said></p>
<p n="NOR00011612"><said direct="False">I Stuen var der ogsaa mange mærkværdige Ting. Først Skilderier af Vesuv ved Dag og Vesuv ved Nat, dernæst Galeasen «Tre Søstre» af Farsund; saa kom Fredrik den Sjette i rød Uniform og Hængenæse, og bortover Sengen, der var belagt med Dyner opstablet Mandshøide, hang et mægtigt Overflødighedshorn af hvid Pap, hvorpaa var klistret med Guldpapirbogstaver: Vorder frugtbare og formerer Eder; det havde været en Bryllupspresent til Huset. Paa den malede Kommode stod en gul Kanariefugl af Alabast paa en rød Pære og ligeoverfor stod en rød Bogfinke paa en gul Pære. Gulvet var skinnende rent og sandstrøet, Ruderne smaa og forskjelligfarvede, og over det ene Vindu var der spigret et Navnebræt fra et Fartøi, hvorpaa stod i gyldne Bogstaver «l'espérancea.»</said></p>
<p n="NOR00011613"><said direct="False">Endelig kom Per ind. Han rakte først Præsten og saa Madeleine Haanden og hilste: «Goddag og Tak for sidst». Da Madeleine berørte den store haarde Haand, trak hun sig uvilkaarlig tilbage og vendte sig bort uden den brugelige Hilsen; hun fik ikke Ordene frem.</said></p>
<p n="NOR00011614"><said direct="False">Idetsamme kom Pers Kone ind og bad ham hviskende hugge lidt Fliser, det gik saa sent med Torvgloen; hun vilde koge Kaffe. Per gik, og Præsten fulgte med den lille trivelige Bondekone for at inspicere Huset.</said></p>
<p n="NOR00011615"><said direct="False">Madeleine gik et par Gange frem og tilbage i Stuen, saa gik hun ud foran Døren.</said></p>
<p n="NOR00011616"><said direct="False">Naar hun stod paa Hellen foran Bislaget, kunde hun se lige ned i den lille Baadhavn. Øiet fulgte den lille Sti tversover den flade Mark – over den bratte Skrænt – lige til Fyrhuset. Der laa hendes gamle Hjem – de tykke solide Stenmure og Fyrlygten med den rødmalte Hat.</said></p>
<p n="NOR00011617"><said direct="False">Hun vendte sig bort, det var hende ikke muligt at se derhen. I Torvskuden hørte hun Per hugge; halvt uden at vide, hvad hun gjorde, gik hun derhen og stillede sig ved Siden af ham.</said></p>
<p n="NOR00011618"><said direct="False">Han standsede om en Stund, reiste sig op og saa forbi hende udover Havet. Per havde faaet stivt Skipperskjæg under Hagen, og Ansigtet var blevet meget ældre og grovere; men alligevel kjendte hun hvert Træk.</said></p>
<p n="NOR00011619"><said direct="False">Madeleine gjorde et lidet Skridt henimod ham og grep efter hans Haand; men hun fik ikke fat paa den, han drog den ligesom tilbage. Da kunde hun ikke længer styre sig, men kastede sig om hans Hals og lagde sit Hoved tæt ind til hans Bryst.</said></p>
<p n="NOR00011620"><said direct="False">Det var sandt, hvad Delphin engang havde sagt: det var denne Blanding af Fisk, Tobak og vaadt Uldtøi, men alligevel: her var hendes Plads; hun følte det nu. Og i den samme Stund blev det hende ogsaa klart, hvorfor det havde stukket hende i Brystet, da hun mødte Pers Kone. Hun misundte hende, misundte hende alt – Manden – Huset – Livet– altsammen; thi det var hendes! – her var det Liv, hun forstod, og den Mand, hun elskede.</said></p>
<p n="NOR00011621"><said direct="False">O – hvor de havde løiet for hende og handlet ilde mod hende – alle de fine Mennesker. Hvad var det for et Liv, hun havde ført – et Liv uden anden Mening end den: at være Kone for en Mand, hun ikke elskede, stelle hans Hus, føde Barn for ham – altsammen i en kvalm Luft af Vane, Ceremoni og Selvdyrkelse. Hun klyngede sig fastere og fastere til den brede, stærke Mand; og i et vidunderligt Øieblik af Lykke og Kval strømmede det over – dette Hjerte saa indsnøret og vel dresseret, medens hele hendes Ungdom og al hendes Kjærlighed drog hulkende gjennem hendes Sjæl.</said></p>
<p n="NOR00011622"><said direct="True">«Det var ikke min Skyld – det var ikke min Skyld –»</said><said direct="False"> klagede hun – som et Barn, der er «kommen til» at slaa noget istykker.</said></p>
<p n="NOR00011623"><said direct="False">Han løftede sin tunge haarde Haand og lagde den paa hendes Hoved – saa blødt og mildt strøg han hende over Haaret; nu forstod han det altsammen; men han kunde ikke faa et Ord frem. –</said></p>
    <p n="NOR00011624"><said direct="True">«Lena! Lena!»</said><said direct="False"> raabte Præsten fra Husdøren, </said><said direct="True">«du maa komme herind og se! – her er Tvillinger! Lena – hvor er du? – skynd dig! – hvilken prægtig Kone – du! tænk Tvillinger første Gang!»</said></p>
<p n="NOR00011625"><said direct="False">Det var ikke godt at vide, hvad Vente-Per tænkte paa der han stod igjen alene og saa udover Søen. Saaledes havde Bølgerne rullet i Storm og Solskin – frem og tilbage, og imens havde han ventet og ventet. Og nu var det kommet.</said></p>
<p n="NOR00011626"><said direct="False">Han drog en lang Pust og det klarnede op i hans Ansigt, idet han langtsomt nikkede flere Gange ud imot Havet.</said></p>
<p n="NOR00011627"><said direct="False">Pers Kone gjorde mange Undskyldninger for Opdækningen – som Skik er. Men der var baade Flødemelk og Lefse med Sukker og Smør paa, Æg, Kaffe, bløde Sukkerkavringer, Puddersukker og endelig et Fat smaa Hummere. Konen mente, det var «Skam» at byde slige Folk saa smaa Hummere, – havde de bare havt nogle større – saa –</said></p>
<p n="NOR00011628"><said direct="False">Men nu var det en af Præstens Yndlingstheorier, som han pleiede at forsvare med Iver og Overbevisning – denne, at de smaa Hummere i Virkeligheden ere bedre – finere i Smagen end de store. Derfor var han i straalende Humør og drev megen uskyldig Spas med den venlige Bondekone.</said></p>
<p n="NOR00011629"><said direct="False">Per kom ogsaa ind og sagde: «værsaagod! – naa maa de spise!» hvorefter han satte sig – som sig hør og bør – paa Ovnsbænken foroverbøiet med Armene paa Knæerne.</said></p>
<p n="NOR00011630"><said direct="False">Solen skinnede saa smukt ind ad de smaa Ruder, Stuen var saa ren og hyggelig, Dugen saa hvid, Fløden saa gul og de smaa Hummere saa appetitligt røde, at Præsten fik Lyst til at tale.</said></p>
<p n="NOR00011631"><said direct="False">Han valgte til Udgangspunkt det, han havde faaet at vide hos Konen: at Per nemlig havde bygget hele Huset af Vragtømmer fra en fransk Brig, som var strandet nordenfor: det var Briggens Navnebræt, som stod over Vinduet.</said></p>
<p n="NOR00011632"><said direct="False">Præsten dvælede ved de menneskelige Anliggenders Usikkerhed, hvor ofte vi skuffes, men hvorledes der dog gaar en ledende Traad gjennem alt.</said></p>
    <p n="NOR00011633"><said direct="True">«Og se!»</said><said direct="False"> sagde han, </said><said direct="True">«dette stolte Skib udrustet i hint hovmodige Frankrige, med dette forventningsfulde Navn – thi «l'espérance» – mine Venner! betyder Haabet – det maatte ynkeligen omkomme paa vor fattige Kyst. Saaledes ogsaa med Menneskelivet! Hvor mangt et forfængeligt Haab seilede ikke ud med Flag og Vimpel, for ynkeligen at omkomme i Livets Storme. Men se! – hvad Stormen havde splintret til Vragstumper, det føiede ydmyge Hænder sammen til et nyt Hjem, saa spirer Livet af Døden, Haabet af Ødelæggelsen, Lykken af det knuste Vrag og der leves et helt Liv paa lutter Vragstumper!»</said></p>
<p n="NOR00011634"><said direct="False">Det var med den sidste Levning af den gamle Trods, at Madeleine sagde: «Saaledes leve vi alle!»</said></p>
<p n="NOR00011635"><said direct="False">Idet samme reiste Per sig og gik ud. Hans Kone kunde ikke forstaa, hvorledes Per kunde opføre sig saa upassende.</said></p>
<p n="NOR00011636"><said direct="False">Men Præsten Martens forstod det hele. Dog – man kunde tale senere om Sagen, hvis det var nødvendigt; det var ikke værdt at forspilde det skjønne Maaltid. Han rakte sin Kone Fløden med et venligt Smil og strøg hende over Skulderen.</said></p>
<p n="NOR00011637"><said direct="False">Derpaa tog han fat paa sine smaa Hummere, som smagte han fortæffeligt. –</said></p>
</sample>
<sample><p n="NOR0001401"><said direct="True">«Deilig, fin Tobak – Mr. Robson!»</said><said direct="False"> sagde Begmanden.</said></p>
<p n="NOR0001402"><said direct="True">«Værsaagod – stop i! – if you please –»</said><said direct="False"> svarede Tom godmodigt.</said></p>
<p n="NOR0001403"><said direct="True">«Tak – Mr. Robson! –»</said><said direct="False"> sagde den Gamle fornøiet og drog frem sin Kridtpibe. Stilken var sletikke over halvanden Tomme lang, og den hele Tingest var ligesaa begsort som alt det, der tilhørte Anders.</said></p>
    <p n="NOR0001404"><said direct="False">Han pressede den fugtige Tobak nedi saa haardt han kunde; det gjaldt at faa saa meget, at det kunde vare et Par Dage. Derpaa fandt han sig en Torvglo ude i Skorstenen, som han lagde oppaa. Det var ikke let at faa Fyr; men saa smagte det ogsaa stærkt og godt af den brændende varme Røg. Saaledes sad han sammenkroget i Bænken, passende paa som en Smed hvergang Tom bød ham Kruset: </said><said direct="True">«Tak Mr. Robson!»</said><said direct="False">– han spyttede ud, tørrede sig om Munden og drak.</said></p>
<p n="NOR0001405"><said direct="False">Men Martin blev sintere og sintere: «Er det ikke nok –» skreg han, «at vi slider os helseløse for disse Mennesker! – vil de ogsaa raade over hver Bid, vi æder og hvert Glas, vi drikker! Se bare, hvordan de bor – hvordan de lever deroppe! hvem har skaffet dem alt det? – jo vi – Far! – vi, som har slidt herhjemme og nordpaa i Fisket og ude med Skibene – Aar efter Aar – Søn efter Far! slidt og kavet i Stormen og vaaget om Natten i Haglbyger og Snedrev, forat føre Rigdommen uskadt hjem til dem. Og se saa, hvordan vi har det! – i en Rad med Grisehuse bor vi, – som vi ikke engang eier – ingenting eier vi! de deroppe eier det alt – altsammen! Klæder, Sko, Mad og Drikke, Hus og Hjem, Legeme og Sjæl; – every bit!</said></p>
<p n="NOR0001406"><said direct="False">Begmanden rokkede frem og tilbage, spyttede og tog igjen fat paa Piben.</said></p>
<p n="NOR0001407"><said direct="True">«Eiendom er Tyveri –»</said><said direct="False"> begyndte Væggelusen, han saa, der var en Pause.</said></p>
    <p n="NOR0001408"><said direct="False">Men Martin lod sig ikke stanse: </said><said direct="True">«Der er ingen Mennesker i Verden»</said><said direct="False">, skreg han, </said><said direct="True">«som taaler sligt! hvorfor gaar vi ikke op og siger: Del – del med os, som har havt Arbeidet! – nu kan det være nok med Blodsugeriet! – Men nei! vi er ikke andet end gamle Kjærringer – alle Mand; sligt blev aldrig taalt i Amerika!»</said></p>
    <p n="NOR0001409"><said direct="True">«Hahaha! nu var du god igjen!»</said><said direct="False"> lo Tom Robson, </said><said direct="True">«du tror kanske, Folk deler broderligt i Amerika? nei – Gutten min! der skulde du Pinedød faa andet at føle!»</said></p>
<p n="NOR0001410"><said direct="True">«Kanske Arbeidsfolk lever slig i Amerika som vi?»</said><said direct="False"> spurgte Martin lidt uvis.</said></p>
<p n="NOR0001411"><said direct="True">«Nei, men de gjør noget andet, som du ikke kan»</said><said direct="False">, svarede Tom.</said></p>
<p n="NOR0001412"><said direct="True">«Hvad gjør de –»</said><said direct="False"> spurgte Martin.</said></p>
<p n="NOR0001413"><said direct="True">«De arbeider – Far! og det gjør hverken du eller nogen herhjemme!»</said><said direct="False"> raabte Tom Robson med et tungt Slag i Bordet, han begyndte at blive drukken.</said></p>
<p n="NOR0001414"><said direct="True">«Hva falls – arbeta – jo ta mig Fan –»</said><said direct="False"> begyndte Svensken.</said></p>
<p n="NOR0001415"><said direct="True">«Hold Kjæft! –»</said><said direct="False"> raabte Tom, «lad den Gamle faa snakke.»</said></p>
    <p n="NOR0001416"><said direct="True">«Du forsynder dig – Martin!»</said><said direct="False"> sagde Begmanden uden at stamme; han havde drukket flere Gange, og de gamle Øine var fugtige, </said><said direct="True">«du forsynder dig groveligt, naar du snakker sligt om Firmaet. Her har baade din Far og din Farfar havt sit gode, visse Arbeide, og det kunde du ogsaa havt, hvis du havde artet dig bedre. Gamle Konsulen var den første Mand i Verden – Unge-Konsulen er ogsaa en Hædersmand – Skaal for ham!» –</said></p>
    <p n="NOR0001417"><said direct="True">«Aa –»</said><said direct="False"> afbrød Martin, </said><said direct="True">«jeg ved ikke, hvad du snakker efter – Farfar! jeg synes ikke, du just har saa stort at rose af. Hvor blev der af Far min og Farbror Svend og Farbror Reinert! – væk allesammen paa Konsulens Skibe! – og hvad har du igjen? – to tomme Næver og saameget Mad, at du netop bjerger Livet! Eller kanske du synes –»</said><said direct="False"> lagde han til med styg en Latter – </said><said direct="True">«at vi hører til «Familien» for Mariannes Skyld!»</said></p>
<p n="NOR0001418"><said direct="True">«Martin! – din forb – forb – fo –»</said><said direct="False"> den gamle Mand blev rød i Hovedet helt opimellem de hvide Haartotter, han stred og arbeidede med det gjenstridige Ord; men det blev bare værre.</said></p>
<p n="NOR0001419"><said direct="True">«Drik Gamling!»</said><said direct="False"> sagde Tom godmodigt og rakte Kruset frem.</said></p>
    <p n="NOR0001420"><said direct="False">Begmanden stansede og trak Pusten. </said><said direct="True">«Tak – Mr. Robson!»</said><said direct="False"> sagde han og tog en Slurk.</said></p>
<p n="NOR0001421"><said direct="True">«Hvad sagde Stamfaderen?»</said><said direct="False"> spurgte Væggelusen med forstilt Alvor; men denne Vittighed var for fin for de andre, og Væggelusen maatte le alene.</said></p>
<p n="NOR0001422"><said direct="False">Tom Robson gjorde Miner til de andre, at de skulde lade den Gamle i Fred. Begmanden lagde Piben i Vestlommen, reiste sig og gik ind i det lille Kammer ved Siden af Kjøkkenet, hvor han sov. Den stærke Drik havde bragt Ungdommens Hidsighed op igjen; men aldrig havde hans Magtesløshed ligget saa tungt paa ham som iaften.</said></p>
<p n="NOR0001423"><said direct="False">Endnu længe sad de andre og drak, til der ikke var mer; Lampen begyndte at ose, for Oljen slap op. Saa tumlede de afsted, Væggelusen indover «west end», men Tom Robson klatrede op ad en Sti, som førte opover Fjeldet bag Begmandens Hytte. Han boede hos en Enke i Skippermarken – et stort Stykke Udmark, som hørte til «Gaarden».</said></p>
<p n="NOR0001424"><said direct="False">Torpander fulgte med Robson, fordi han var ræd for at gaa gjennem «west end», og fordi han vilde kaste et sidste Blik paa den Elskedes Kammervindu, som vendte mod Fjeldsiden.</said></p>
<p n="NOR0001425"><said direct="False">Martin lukkede Døren efter dem og gav sig ifærd med at løfte Laaget af Bænken, hvori han skulde ligge. Han saa ikke, at der laa nogle tomme Flasker; de rullede paa Gulvet og en knustes mod Spyttebakken. Laaget gled ham ud af Hænderne, og uden at prøve paa at klæde sig af lod han sig falde som han var i Sengklæderne.</said></p>
<p n="NOR0001426"><said direct="False">Det lille grumsede Bundfald i Lampen tørrede ganske ud, og den sidste blaa Flamme for op gjennem Cylinderen og sluktes. Efterpaa kom der en tæt graa Røg, som viklede sig af den gloende Væge og svirrede i muntre Spiraler opigjennem Glasset, gled ud i Stuen og lagde sig i tynde Traade foran Graalysningen fra Vinduerne.</said></p>
<p n="NOR0001427"><said direct="False">Der hørtes ikke anden Lyd end Mændenes dybe Aandedrag; den Gamle pustede kort og stødvis; men Martin væltede sig i Bænken, laa lidt og begyndte at snorke; saa for han op igjen varm og tung af Drik og Hidsighed.</said></p>
<p n="NOR0001428"><said direct="False">Men endnu længe lyste den lille røde Glo i Lampevægen, medens Røgen i tyndere og tyndere Spiraler svirrede muntert opigjennem Glasset og spredtes i Mørket. –</said></p>
<p n="NOR0001429"><said direct="False">Fru Fanny Garman havde lige fra først af været overmaade venlig mod Madeleine og bedet hende endeligen at se indover til dem i Byen. Men derved blev det ogsaa; og selv Madeleine, som dog ikke var synderligt dreven i de selskabelige Former, forstod, at Indbydelsen bare var en Talemaade.</said></p>
<p n="NOR0001430"><said direct="False">Da hændte det en Søndag, at Madeleine kom til at staa foran et af de store Speil ovenpaa; hun var lysklædt og bar det store, mørke Haar halvt krøllet, halvt udslaaet nedover Nakken. Fanny gik forbi og saa sit Billede ved Siden af Madeleines.</said></p>
<p n="NOR0001431"><said direct="False">Den smukke Frue standsede og blev opmærksom; den andens mørke Haar og lidt brunagtige Hudfarve stod fortræffeligt sammen med hendes egen klare Hud og lysblonde Haar. Madeleines Figur var vistnok lidt høiere og stateligere; men selve Ansigtet var jo ikke det ringeste smukt – nei ikke det ringeste! – Fru Fanny betragtede opmærksomt de to Speilbilleder, medens hun ordnede Madeleines Haar. Da hun var kommen tilende med sine Iagttagelser, lagde hun sin Arm om den unge Piges Liv og drog hende med sig gjennem Stuerne.</said></p>
    <p n="NOR0001432"><said direct="True">«Hør nu – søde Madeleinel»</said><said direct="False"> – begyndte hun og rynkede Øienbrynene, </said><said direct="True">«jeg er saa rasende vred paa dig, fordi du aldri kommer ind til Byen. Til Straf skal du følge med os ind iaften; Morten kan sidde hos Kusken.»</said></p>
<p n="NOR0001433"><said direct="False">Madeleine saa ind i det lille fine Ansigt og maatte uvilkaarligt tænke paa, hvor deiligt det var. De store blaa Øine laa saa smukt i Hovedet, selve Hovedet var saa lidet og sad saa frit paa Halsen, og om Munden var der saamange vexlende Træk, at man ikke kunde faa Øinene fra den, naar hun talte.</said></p>
<p n="NOR0001434"><said direct="True">«Hvad glor du paa? –»</said><said direct="False"> spurgte Fanny spøgende.</said></p>
<p n="NOR0001435"><said direct="True">«Du er altfor vakker – »</said><said direct="False">svarede Madeleine oprigtigt.</said></p>
<p n="NOR0001436"><said direct="True">«Naa – det maa jeg sige! – det var en landlig Kompliment,»</said><said direct="False"> lo den unge Frue; men hun blev alligevel en Smule rød og saa endmere straalende ud. –</said></p>
<p n="NOR0001437"><said direct="False">– Madeleine fulgte med til Byen og blev der et Par Dage. Senere kom hun ofte derind for en kort Tid. Fanny tog hende med til de faa Fornøielser, Byen frembød; ofte var der smaa Selskaber hos hende eller i hendes Omgangskreds. Overalt var de sammen, den ene fremhævede den anden ved den eiendommelige Kontrast i deres Ydre og ved en koket Lighed eller Forskjel i deres Toiletter.</said></p>
<p n="NOR0001438"><said direct="False">Det gamle Garmanske Hus udmærkede sig derved, at enhver af Husets Beboere kunde gjøre omtrent, hvad han vilde – gaa og komme, kjøre eller ride – ganske efter sit eget Hoved. Huset var stort, og der kom saa mange Mennesker – dels Gjæster, dels Forretningsfolk, som blev over tilmiddags eller tilaftens, saa det mærkedes aldrig stort, om en eller anden var borte.</said></p>
    <p n="NOR0001439"><said direct="False">Madeleine kunde derfor heller ikke mærke, at nogen savnede hende synderligt i Huset. Fru Garman var jævnthen lige sær, og Rachel holdt sig mest for sig selv, hvilket – paastod Fanny – kom af, </said><said direct="True">«at hun havde taget sig en ny Skriftefader.»</said></p>
    <p n="NOR0001440"><said direct="False">Alene Konsulen syntes at sætte etslags Pris paa hende. Naar hun kom tilbage fra et Besøg i Byen, sagde han altid: </said><said direct="True">«Se – velkommen tilbage! – min Pige! –»</said><said direct="False"> og strøg hende over Haaret.</said></p>
<p n="NOR0001441"><said direct="False">En Dag, hun just skulde stige ind i Fannys Enspander forat kjøre til Byen, kom Konsulen gjennem Gangen.</said></p>
<p n="NOR0001442"><said direct="True">«Ei – ei! vil du nu løbe fra os igjen,»</said><said direct="False"> sagde han venligt, idet han gik forbi.</said></p>
<p n="NOR0001443"><said direct="False">Madeleine fik saadan ond Samvittighed, og under megen Stammen og Beklemmelse fik hun endelig frem: om Onkel syntes, det var leit, hun reiste til Byen.</said></p>
    <p n="NOR0001444"><said direct="True">«Ih – bevare – nei!»</said><said direct="False"> sagde Konsulen og klappede hende paa Kinden, </said><said direct="True">«du maa endelig gjøre ganske som du selv har Lyst til – Barn!»</said></p>
<p n="NOR0001445"><said direct="False">Da Madeleine sad i Vognen, syntes hun, at hun var den dummeste Skabning paa Jorden. Hvorialverden kunde det nu falde hende ind, at nogen her i Huset brød sig om enten hun var her eller der eller hvorsomhelst; snarest var hun vel til Besvær. Hun angrede sin taabelige Opførsel, og da hun Dagen efter kom tilbage til Sandsgaard, strøg Onkelen hende ikke over Haaret.</said></p>
<p n="NOR0001446"><said direct="False">Idetheletaget forstod hun slet ikke sine nye Omgivelser; alt var kommet saa ganske anderledes, end hun havde tænkt sig det. Da hun skiltes fra Vente-Per, havde de ikke vexlet mange Ord; men da han gik nedover Bratvoldsskrænten, stod hun længe og stirrede efter ham.</said></p>
<p n="NOR0001447"><said direct="False">Hun lovede den Gang sig selv at holde fast ved ham, hvad de saa sagde i Byen, – og hun vidste, at alle derinde vilde være mod hende. Og hun kastede et Blik udover Havet og kjendte sig saa sund og stærk, hun følte baade Mod og Kraft til at føre sin Kamp for sin Ungdomskjærlighed.</said></p>
<p n="NOR0001448"><said direct="False">Men nu var det d e t, som hændte, at der sletikke blev nogen Kamp.</said></p>
<p n="NOR0001449"><said direct="False">Hun var saa sikker paa, at Rygtet om hendes Forhold til Vente-Per var naaet til Sandsgaard, saamegen Tale som hun vidste, der var folkimellem om hendes muntre Friluftsliv paa Bratvold; og i Førstningen gik hun og lurede paa den mindste Hentydning. Det var hendes faste Plan strax at tilstaa, at saaledes var det nu engang: han var en simpel Bonde og Fisker og hun – Madeleine Garman – holdt af ham.</said></p>
<p n="NOR0001450"><said direct="False">Men ikke i den fjerneste Krog af Samtalen kunde hun finde nogen Hentydning; hun kunde ikke engang opdage, om man overhovedet vidste noget. Der blev aldrig talt om hendes Fortid paa anden Maade, end somom hun selvfølgeligt til enhver Tid havde opført sig som det sig hør og bør Frøken Garman. Andet syntes ikke at kunne falde disse Mennesker ind, og det var det, som tog Magten fra hende.</said></p>
<p n="NOR0001451"><said direct="False">Fru Fanny holdt sit Hus i en mønsterværdig Orden, og det var et meget elegant Hus. Her fandtes hverken gammel Mahogny eller Hestehaar, alt var nyt og fuldt af Forsiringer. Det hele Møblement var fra Hamburg, Valnødtræ med Decoupørarbeide og Plyds. For Dørene hang tunge Portièrer; i alle Kroge og foran Vinduerne stod Blomsterborde eller Stativer med smukke Bladplanter, og midt paa Gulvet omkring Divanbordet var der grupperet en Uendelighed af Lænestole – bløde, udstoppede og broderede.</said></p>
<p n="NOR0001452"><said direct="False">Leiligheden var ikke stor, men naar alle Døre stod aabne, var det et prægtigt Syn gjennem Rækken af Værelser fulde af Møbler og kostbare Gjenstande, Malerier, Brysseler Tæpper og især store Speil med Guldrammer.</said></p>
<p n="NOR0001453"><said direct="False">Paa Sandsgaard var der saa koldt og tørt i de store Stuer, hvor Møblerne stod langs Væggene, at Madeleine uvilkaarligt gik stille og fik en Trang til at sætte sig hen i en Krog. Hos Fru Fanny var det derimod, somom Draperierne og de stoppede Møbler trængte sig lige indpaa hende, og der var saa mange Lænestole, at hun aldrig vidste hvor hun skulde sætte sig.</said></p>
<p n="NOR0001454"><said direct="False">Ikke engang Husets Herre syntes at bevæge sig med fuldkommen Frihed i sine egne Værelser; der var ikke Plads for hans svære Skikkelse. Men Fru Fanny tog ikke den ringeste Notice af ham; og han fandt sig tilslut i alt – magelig som han var, og desuden gik han helst sine egne Veie.</said></p>
<p n="NOR0001455"><said direct="False">Morten Garman havde Ord for at være en hjertens godmodig Fyr, men lidt vanskelig at omgaaes. Naar man vilde gjøre Forretninger med ham, maatte man være forsigtig. Et eneste Ord kunde pludselig fordærve det hele, og havde man først faaet ham vrang, kunde Intet formilde ham igjen. Gamle Folk foretrak derfor at gaa til Sandsgaard og forhandle med Unge-Konsulen selv; det gik vel ikke saa fort; men det gik korrekt og med absolut Paalidelighed.</said></p>
<p n="NOR0001456"><said direct="False">Den Unge – Grossereren – havde den Maner pludselig at se paa sit Uhr, afbryde Underhandlingen, stige tilvogns og fare afsted – til Sandsgaard eller andetsteds, og efterlade løse Aftaler og halv Besked.</said></p>
<p n="NOR0001457"><said direct="False">Fru Fanny havde aldrig plaget sin Man med overdreven Ømhed endsige med Skinsyge; hun kjendte ham godt nok til at vide, at om hun nogensinde skulde faa Brug for hans Overbærenhed, var der Skyld nok paa hans Side til at kvitte af. –</said></p>
<p n="NOR0001458"><said direct="True">«Der gaar din Beundrer – Pastor Martens –, se Madeleine! hvor han skjeler bortover til os – den Guds Mand. Han hilser – Godmorgen Hr. Pastor!»</said><said direct="False"> sagde Fru Fanny, idet hun besvarede Præstens Hilsen. Paa samme Tid gjorde hun ogsaa Tegn til ham, at han skulde komme op.</said></p>
<p n="NOR0001459"><said direct="False">Præsten var paa den anden Side af Gaden; men den var ikke bred. Et Øieblik syntes han at betænke sig, inden han gik over.</said></p>
<p n="NOR0001460"><said direct="False">Imidlertid ringede Fanny paa Pigen og ordinerede Chocolade. Disse Formiddagstimer ved en Kop Chocolade eller et Glas Vin var hendes Sværmeri, og hun holdt altid Øie med Gaden. Kapellanen – Martens var residerende Kapellan – hørte til hendes hyppige Gjæster, især efterat hun havde sat sig i Hovedet, at Præsten var indtaget i Madeleine.</said></p>
<p n="NOR0001461"><said direct="False">Det var ellers ikke saa urimeligt, at Fru Fanny havde sin Opmærksomhed henvendt paa at finde et Parti for Kapellanen – den hele Menighed var igrunden optaget af det samme. Thi Martens var en Mand paa en tredive Aar af et fordelagtigt Ydre, og nu var det over halvandet Aar siden han mistede sin første Kone, saa intet kunde være mere passende end at tænke paa den anden.</said></p>
    <p n="NOR0001462"><said direct="True">«Godmorgen Frue! – Godmorgen Frøken Garman! – hvorledes befinder De Dem – mine Damer!»</said><said direct="False"> sagde Præsten, idet han traadte ind; </said><said direct="True">«jeg kunde ikke modstaa Deres venlige Vink – Frue! – skjønt jeg ved af Erfaring, at en Visit hos Dem er altfor behagelig til at kunne afgjøres i Korthed.»</said></p>
<p n="NOR0001463"><said direct="True">«Aa De er altfor god – Hr. Pastor! og jeg undrer mig mange Gange over, at De har saameget tilovers for et saadant Verdens Barn som jeg er,»</said><said direct="False"> sagde Fru Fanny med et lidet Blink henimod Madeleine,</said></p>
<p n="NOR0001464"><said direct="True">«Der er saamænd flere,»</said><said direct="False"> som undrer sig derover,, svarede Kapellanen uden at forstaa Hentydningen.</said></p>
<p n="NOR0001465"><said direct="True">«Nei – virkeligt! – hvem? hvem?»</said><said direct="False"> raabte Fanny nysgjerrigt.</said></p>
    <p n="NOR0001466"><said direct="True">«Ah! – De ved neppe, Frue!»</said><said direct="False"> forklarede Martens med et Skuldertræk, </said><said direct="True">«i hvilken Grad vi stakkels Præster bliver iagttagne af Menighedens hundrede Øine. Saa er der da ogsaa nogle skikkelige gamle Koner, der have taget Forargelse af mine hyppige Besøg paa Sandsgaard og her hos Dem.»</said></p>
<p n="NOR0001467"><said direct="True">«Nei – hvor morsomt! – hører du Madeleine!»</said><said direct="False"> raabte Fru Fanny straalende.</said></p>
<p n="NOR0001468"><said direct="True">«Ja De ler – Frue!»</said><said direct="False"> sagde Kapellanen godmodigt, «men det kunde sandelig være slemt nok for mig, hvis jeg ikke havde saa god Støtte i Provsten.»</said></p>
<p n="NOR0001469"><said direct="True">«Saa Provsten Sparre og De kommer godt ud af det med hinanden? jeg troede ellers, at Forholdet – –»</said></p>
<p n="NOR0001470"><said direct="True">«I Begyndelsen – Frue – kun i Begyndelsen, og jeg skammer mig ikke ved at tilstaa, at det var min Skyld. Ser De, jeg kom fra først af opi det med nogle af de saakaldte Vakte her i Byen – skikkelige, brave Mennesker – Gud bevare mig for at sige andet! – men ikke ganske saadan – saadan –»</said></p>
<p n="NOR0001471"><said direct="False">– «Comme il faut?» sagde Fru Fanny.</said></p>
    <p n="NOR0001472"><said direct="True">«Naa – naa! –»</said><said direct="False"> svarede han smilende, </said><said direct="True">«det var jo ikke netop det Ord, jeg sagte efter; men lad gaa, De forstaar, hvad jeg mener.»</said></p>
<p n="NOR0001473"><said direct="True">«Fuldkomment!»</said><said direct="False"> lo fru Fanny, idet hun tog imod Koppen, som Madeleine havde skjænket for hende.</said></p>
<p n="NOR0001474"><said direct="True">«Saa kom jeg da i en skjæv Stilling til min Overordnede og havde mangfoldige Ubehageligheder, indtil jeg ret lærte Provsten Sparre at kjende; men da jævnede det sig saa smukt det hele, og nu tør jeg nok sige, at Forholdet mellem os næsten er som mellem Fader og Søn. O det er en sjelden Mand!»</said><said direct="False"> gjentog Kapellanen flere Gange.</said></p>
<p n="NOR0001475"><said direct="True">«Ja ikke sandt?»</said><said direct="False"> – raabte Fru Fanny, «det er den smukkeste Præst, jeg nogensinde har seet. Om man ikke forstod et Ord af Prædikenen, vilde det være en hel Opbyggelse bare at se ham forrette Gudstjenesten. Og saa de deilige Digte, han skriver!»</said></p>
<p n="NOR0001476"><said direct="True">«Ja jeg for min Del sætter nu hans sidste Digtsamling «Fred og Forsoning»</said><said direct="False"> over alt, hvad der er udkommet i vor Litteratur i de sidste ti Aar. Kan De tænke Dem – mine Damer! et yndigere Digt end det lille:</said></p>
<p n="NOR0001477"><said direct="False">– «Har han været fattig?» spurgte Madeleine hurtigt.</said></p>
<p n="NOR0001478"><said direct="False">Fanny lo; men Kapellanen forklarede hende venligt og omstændeligt, at Digtet var skrevet, efterat Sparre blev Provst; det med Hytten var nærmest et digterisk Udtryk for hans store Tarvelighed.</said></p>
<p n="NOR0001479"><said direct="False">Madeleine følte, at hun havde spurgt dumt, og satte sig til at se paa Gaden.</said></p>
    <p n="NOR0001480"><said direct="True">«Ja –»</said><said direct="False"> vedblev Kapellanen, </said><said direct="True">«der er noget uforklarligt noget ved den Mand; jeg kan aldrig ret komme efter, hvori det ligger; men bare man staar Ansigt til Ansigt med ham, kommer det over En – en Følelse af det Mægtige, Overlegne, men ogsaa af etslags Fortryllelse. Naar han bliver Biskop –»</said></p>
<p n="NOR0001481"><said direct="True">«Biskop? –»</said><said direct="False"> spurgte Fru Fanny.</said></p>
<p n="NOR0001482"><said direct="True">«Ganske vist – Frue! – der er ingen Tvivl om, at Provsten Sparre jo er selvskreven til den første Bispestol. der bliver ledig. Det har allerede været udtalt offentlig.»</said></p>
    <p n="NOR0001483"><said direct="True">«Nei virkeligt det har jeg aldrig tænkt paa!»</said><said direct="False"> raabte Fruen, </said><said direct="True">«men det er ogsaa sandt! han vilde tage sig ganske pragtfuld ud – den mægtige Skikkelse med de hvide Lokker og saa det store, blanke Guldkors paa Brystet! Det er kjedeligt, at Byen ikke er Stiftsstad; en Biskop er virkelig saa interessant – for Exempel i «Leonarda». Madeleine, har du nogensinde seet en Bisp?»</said></p>
    <p n="NOR0001484"><said direct="False">Madeleine vendte Hovedet ind mod Stuen og blev blussende rød, idet hun stammede: </said><said direct="True">«Hvad – hvad var det, du spurgte om – Fanny?»</said></p>
    <p n="NOR0001485"><said direct="False">Men Fru Fannys flinke Øine havde allerede bemærket Delphin, der styrede over Gaden mod Huset. Hun besvarede hans Hilsen og sagde til Madeleine, idet hun nøie iagttog hende: </said><said direct="True">«Vær saa snil at hente en Kop til Fuldmægtigen – søde Madeleine.»</said></p>
<p n="NOR0001486"><said direct="True">«Kommer Kandidat Delphin herop?»</said><said direct="False"> spurgte Kapellanen og saa sig om efter sin Hat.</said></p>
    <p n="NOR0001487"><said direct="True">«Ja – men De faar slet ikke Lov til at gaa – Hr. Pastor! – nu sad vi saa hyggeligt sammen»</said><said direct="False"> – Delphin traadte ind, Fru Fanny hilste med et fortroligt Nik og vedblev: </said><said direct="True">«Nu skal De netop som Præst hjælpe os at omvende den ugudelige Kandidat Delphin.»</said></p>
    <p n="NOR0001488"><said direct="True">«Behøves ikke – behøves ikke! – naadige Frue!»</said><said direct="False"> – raabte Fuldmægtigen muntert; </said><said direct="True">«jeg er allerede saa omvendt som jeg overhovedet kan blive. Skolebestyrer Johnsen har besørget det hele i en lang, dybsindig Samtale.»</said></p>
<p n="NOR0001489"><said direct="True">«Vi sad just ogsaa i en religiøs Underholdning,»</said><said direct="False"> sagde Fru Fanny.</said></p>
<p n="NOR0001490"><said direct="True">«Kommer De fra Skolebestyrer Johnsen?»</said><said direct="False"> spurgte Kapellanen; han havde fundet sin Hat og stod færdig til at gaa.</said></p>
<p n="NOR0001491"><said direct="True">«Jeg fulgte ham et Stykke paa Veien ud til Sandsgaard; han lod til at være inviteret derud,»</said><said direct="False"> svarede Fuldmægtigen.</said></p>
<p n="NOR0001492"><said direct="True">«Idag igjen!»</said><said direct="False"> – raabte Fru Fanny.</said></p>
<p n="NOR0001493"><said direct="True">«Godmorgen Frue! godmorgen – nei De maa virkelig ikke overtale mig, jeg har allerede været her altfor længe. Godmorgen Frøken!»</said><said direct="False"> – Madeleine kom just ind; Kapellanen gik et Skridt frem, for at række hende Haanden. Men hun bar et Bræt med Kopper, saa han maatte nøie sig med at betragte hende med varm Ærbødighed.</said></p>
<p n="NOR0001494"><said direct="False">I Trappen tænkte han paa, hvor det dog var uheldigt, at denne Delphin bestandig skulde komme ham iveien. Af Natur var Severin Martens meget godmodig; men han kunde ikke udstaa Fuldmægtigen. Hvergang denne kom ind i Samtalen, gik alt paatvers for Kapellanen; han havde en egen Maade at hænge sig i enkelte Ord, vrænge det hele om til Karikatur og fremkalde en Latter, som ofte kunde være yderst generende.</said></p>
<p n="NOR0001495"><said direct="False">Kapellanen var heller ikke tilfreds med Skolebestyrer Johnsen. Den tilsyneladende saa ubehjælpelige unge Mand havde vidst at hjælpe sig fortræffeligt selv.</said></p>
<p n="NOR0001496"><said direct="True">«Næsten daglig Gjæst paa Sandsgaard! hm! –»</said><said direct="False"> mumlede Pastor Martens, medens han gik nedad Gaden. –</said></p>
<p n="NOR0001497"><said direct="False">Men oppe i Fru Fannys lille Salon tog Fuldmægtigen Præstens Plads, og Samtalen skiftede strax Farve.</said></p>
<p n="NOR0001498"><said direct="True">«Den brave Kapellan ligte ikke, at Johnsen skulde til Sandsgaard,»</said><said direct="False"> sagde Fru Fanny.</said></p>
<p n="NOR0001499"><said direct="True">«Det var just derfor, jeg fortalte det – Frue!»</said></p>
<p n="NOR0001500"><said direct="True">«Aa – jeg forstod det meget godt! – De er altid saa udsøgt ondskabsfuld! Men kan nu forresten nogen begribe, hvad der gaar af min lærde Svigerinde? – Rachel, der ellers er kold og utilgjængelig som en Isbræ, bliver med en Gang imødekommende – indtil det upassende ligeoverfor – ja det er det mærkeligste! – ligeoverfor en Theolog!»</said></p>
<p n="NOR0001501"><said direct="True">«Deres Svigerinde sværmer for den dystre Kraft –»</said><said direct="False"> sagde Delphin.</said></p>
    <p n="NOR0001502"><said direct="True">«Ah! –»</said><said direct="False"> henkastede Fruen, </said><said direct="True">«der er ikke stort ved ham! i Førstningen fandt jeg ham ogsaa ret interessant – saadan i Smag af Ibsens «Brand» eller noget lignende. Men du gode Gud! hvor han dog i Grunden er kjedsommelig med sine korte Kraftsætninger, der dumpe ned i Samtalen som Stene.»</said></p>
<p n="NOR0001503"><said direct="True">«Jeg er en Folkets Mand! – i Folket har jeg min Plads! –»</said><said direct="False"> sagde Delphin, idet han efterlignede Skolebestyrerens Stemme og Manerer.</said></p>
<p n="NOR0001504"><said direct="False">Fru Fanny lo og klappede i Hænderne. Ogsaa Madeleine lo med; hun maatte altid le, naar Delphin var morsom. Forresten kjendte hun ham ogsaa fra den alvorlige Side. Det var især, naar de var alene, at han havde en trohjertet, aaben Maade at tale paa, som gjorde hende saa godt. Hun kunde snakke med Kandidat Delphin om mange Ting, hun ellers ikke havde Mod til at udtale sig om for andre. Det var ogsaa klart – for Fanny – ikke for Madeleine, at den unge Herre fortrinsvis søgte Huset i de Dage, Madeleine var i Byen. –</said></p>
<p n="NOR0001505"><said direct="False">Medens de sad saaledes og passiarede muntert om alverdens Ting, raabte pludselig Fru Fanny, som altid holdt Øie med Gaden: «Nei – se mig til Jacob Worse! han gaar min Dør forbi, – hilser ikke engang op! – han talte med nogen nede i Porten, – hvem kan det have været?»</said></p>
    <p n="NOR0001506"><said direct="False">Og den nysgjerrige Frue glyttede paa Vinduet: </said><said direct="True">«Aa –»</said><said direct="False"> lo hun, </said><said direct="True">«det var ved Gud lille Fredrik, han talte med. – Fredrikmand! –»</said><said direct="False"> raabte hun ned, </said><said direct="True">«kom op til Mamma, skal du faa Chocolade.»</said></p>
    <p n="NOR0001507"><said direct="False">Den lille Christian Fredrik – en hvidhaaret, tyk Tingest paa fem, sex Aar – kom stavrende opad Trappen. Pigen lukkede ham ind, og Moderen spurgte, medens hun gjorde en Kop istand til ham: </said><said direct="True">«Hvem var det, Fredrikmand snakkede med nede i Porten?»</said></p>
<p n="NOR0001508"><said direct="True">«Det var med den store Manden –»</said><said direct="False"> svarede Barnet og saa paa Koppen med runde Øine.</said></p>
    <p n="NOR0001509"><said direct="True">«Den store Manden er Jacob Worse, og den «lille Manden»</said><said direct="True"> – det er Dem – Hr. Kandidat Delphin!»</said><said direct="False"> – forklarede Fanny leende, </said><said direct="True">«min Hr. Søn er ikke endnu ganske salonfähig. – Spurgte den store Manden, hvem der var oppe hos Mamma?»</said></p>
<p n="NOR0001510"><said direct="True">«Han spurgte, om Tante Rachel var i Byen –»</said><said direct="False"> svarede den Lille og greb ivrigt efter Koppen.</said></p>
<p n="NOR0001511"><said direct="False">Madeleine kunde ikke rigtig forstaa, at de to andre fandt dette saa uimodstaaeligt morsomt; men hun lo alligevel med, fordi lille Fredrikmand var hendes Yndling.</said></p>
    <p n="NOR0001512"><said direct="True">«De er en farlig Dame – Frue!»</said><said direct="False"> sagde Georg Delphin, da han tog Afsked, </said><said direct="True">«jeg faar nok give min Ven Worse en Advarsel.»</said></p>
<p n="NOR0001513"><said direct="True">«Ja – dersom De vover –!»</said><said direct="False"> raabte Fru Fanny og Truede ad ham med en liden hvid, spids Pegefinger.</said></p>
<p n="NOR0001514"><said direct="False">Der var noget ved Fanny – Madeleine vidste ikke, hvad det var –, som hun ikke ret kunde lige. Det kom helst frem, naar der var Herrer tilstede; men ogsaa alene med hende kunde der mangengang komme over Madeleine en Følelse, somom hun generede sig. Hun var ikke vant til alle disse Spørgsmaal, Drillerier og Hentydninger, som bestandig gik i en og samme Retning. Men tilslut blev hun saa omspændt af sin livlige og snaksomme Veninde, at hun begyndte at miste noget af sin ubevidste Sikkerhed; og stundom kunde hun gribes af etslags Angest, somom hun gik noget imøde – noget uundgaaeligt, hun ikke selv forstod.</said></p>
<p n="NOR0001515"><said direct="False">Fru Fanny stod ved Vinduet og saa efter Delphin. Han var igrunden sletikke liden – Figuren ypperlig, og Klæderne sad som støbte omkring ham. Det krøllede Haar og de sorte Moustacher gav ham et vist distingveret Udseende; det var en Mand, man overalt maatte blive opmærksom paa. Underligt nok! – at hun nu først lagde Mærke til det!</said></p>
<p n="NOR0001516"><said direct="False">Fru Fanny vendte sig mod Madeleine, der ryddede paa Bordet, og betragtede hende nøie.</said></p>
    <p n="NOR0001517"><said direct="True">«Der er noget, jeg bestandig undrer mig over ved Dem – Hr. Kandiat Johnsen!»</said><said direct="False"> sagde Rachel, </said><said direct="True">«i næsten alle de Samtaler, vi har havt om alvorlige Ting, kommer vi til et eller andet Punkt, som pludselig vækker en hel Række af Tvivl og Spørgsmaal hos os begge – ja jeg synes – næsten mest hos Dem!»</said></p>
<p n="NOR0001518"><said direct="True">«Det er, fordi De fører Samtalen med Deres overlegne Skarpsindighed,»</said><said direct="False"> svarede Skolebestyreren.</said></p>
    <p n="NOR0001519"><said direct="False">Rachel saa et Øieblik paa ham. Alt flere Gange under dette interessante Bekjendtskab havde hun været paa sin Post mod ethvert Ord, der kunde have den fjerneste Smag af en Kompliment. Men hvergang hun betragtede det alvorlige – lidt grove Ansigt, følte hun sig beroliget; hun svarede derfor: </said><said direct="True">«Aa der skal ikke stor Skarpsindighed til, forat indse, at naar to Mennesker drøfte en Ting sammen, maa der komme mere ud deraf end om hver tænkte alene for sig. Men hvad der undrer mig, er egentlig dette, at De ikke forlængst har gjennemarbeidet disse Problemer og disse Tvivl.»</said></p>
<p n="NOR0001520"><said direct="True">«De har aabnet mine Øine for meget, som før –»</said></p>
    <p n="NOR0001521"><said direct="True">«Men – hør nu!»</said><said direct="False"> – afbrød Rachel lidt utaalmodigt, </said><said direct="True">«nu har vi gaaet op og ned her – vist i en halv Time og talt om de mange Kollisioner, hvori en Præst maa komme, naar han baade skal være Guds og Statens Tjener. Og hvert Øieblik – eller ialfald flere Gange har De sagt: Ja De har Ret – det har jeg ikke tænkt paa før – eller lignende –.»</said><said direct="False"> Rachel standsede midt i den brede Gang mellem Hækkerne foran Huset, hvor de gik frem og tilbage, og saa ham ind i Øinene: </said><said direct="True">«Hvorledes kan det dog være muligt – Hr. Kandidat Johnsen! – at De, som har studeret Theologi, og som har til Hensigt med Tiden at blive Præst, – at De ikke allerede forlængst har gjort Dem alt dette klart og taget Deres Parti?»</said></p>
    <p n="NOR0001522"><said direct="False">Kandidaten slog sine Øine ned for dette klare, gjennemtrængende Blik, idet han svarede: </said><said direct="True">«Tvivl og Anfægtelser har jeg nok havt, – det gaar ingen af os fri for. Men naar det nu synes Dem – og jeg maa bekjende: det er virkeligt Tilfældet – at enkelte Ting komme ligesom bagpaa mig, saa har dette for en Del sin Grund i min eiendommelige Udvikling. Jeg kommer fra et fattigt Hjem – et meget fattigt Hjem –»</said><said direct="False"> han gjenvandt sin Sikkerhed, mens han talte – </said><said direct="True">«uden synderlige Evner har jeg arbeidet mig frem ved Flid. Derfor havde jeg fuldtop at gjøre, mens jeg studerede og – ja det er sandelig min Mening – den, som har rigtig haardt alvorligt Arbeide, faar ligesom ikke Tid til Tvivl. Desuden er der ved selve Studiet og ved de Mænd, der lede det, noget – ja, hvad skal jeg kalde det! – noget beroligende – nei – betryggende vil jeg sige, som bevirker, at de Tvivl, der frembyde sig, ligesom bære sin Løsning i sig selv. Men Livet og ikke mindst mit Bekjendtskab med Dem – Frøken Garman! har bragt meget til at vakle hos mig.»</said></p>
<p n="NOR0001523"><said direct="True">«Mindes De vor første Samtale?»</said><said direct="False"> spurgte hun.</said></p>
<p n="NOR0001524"><said direct="True">«Jeg tror ikke, jeg har glemt noget Ord, vi har vexlet med hinanden.»</said></p>
<p n="NOR0001525"><said direct="True">«Det var en af de første Søndage, De var paa Sandsgaard –»</said></p>
<p n="NOR0001526"><said direct="True">«Ved Bordet dreiede Samtalen sig om Krig – var det ikke den Dag, De mener– »</said><said direct="False"> spurgte han.</said></p>
    <p n="NOR0001527"><said direct="True">«Jo netop –»</said><said direct="False"> svarede Rachel, </said><said direct="True">«Kandidat Delphin udviklede paa sin flotte, overfladiske Maade, at den nye Tidsaand vel skulde faa Bugt med Krigsondet, naar man bare kunde blive af med Kongerne og Præsterne. Som De husker – blev Præsten Martens meget ivrig og paastod, at Præstene netop var Fredens Mænd og deres Arbeide et Fredens Værk. Og Kandidat Delphin svarede saa behændigt, at enhver, som havde Lyst, kunde bare gaa hen i Kirken en Søndag og høre, hvor smukt den Fredens Mand Pastor Martens bad for Krigsmagten tillands og vands»</said></p>
    <p n="NOR0001528"><said direct="True">«Jeg erindrer det godt –»</said><said direct="False"> svarede Skolebestyreren med et Smil, </said><said direct="True">«det var da, at jeg tog Ordet».</said></p>
<p n="NOR0001529"><said direct="True">«Ja – De forsikrede, at De aldrig – om De blev Præst – vilde medtage Krigsmagten i Deres Kirkebøn»</said></p>
<p n="NOR0001530"><said direct="True">«Det vil jeg heller ikke! – aldrig skal nogen Magt tvinge mig dertil – aldrig!»</said></p>
<p n="NOR0001531"><said direct="False">Rachel saa paa ham; saaledes var det, hun vilde have ham.</said></p>
    <p n="NOR0001532"><said direct="True">«Jeg minder Dem om dette –»</said><said direct="False"> fortsatte hun, </said><said direct="True">«fordi jeg nu ved, at der ogsaa er mange andre af Præstens Embedspligter, De ikke vil kunne udføre af fuld Hjertens Overbevisning. De har i vore Samtaler udtalt stærke Betænkeligheder ved Vielsesritualet, ved Absolutionen, ved Konfirmationen og mange andre Ting, saa tilslut staar det saaledes for mig, at enten maa De opgive at blive Præst, eller De maa lyve!»</said></p>
    <p n="NOR0001533"><said direct="True">«Lyve kan jeg ikke –»</said><said direct="False"> raabte han, – </said><said direct="True">«heller give Afkald paa min Fremtid!»</said></p>
<p n="NOR0001534"><said direct="True">«Men er da det nok?»</said></p>
<p n="NOR0001535"><said direct="True">«De mener? – Frøken!»</said></p>
    <p n="NOR0001536"><said direct="True">«Synes De, at De har gjort Dem selv Fyldest ved saaledes at gaa afveien for de Krav, Deres Overbevisning stiller? Om jeg var Mand –»</said><said direct="False"> Frøken Rachel rettede sig – </said><said direct="True">«saa vilde jeg netop opsøge Kampen – ikke krybe iskjul!»</said></p>
<p n="NOR0001537"><said direct="True">«Jeg skal heller ikke krybe iskjul – Frøken!»</said><said direct="False"> svarede Kandidat Johnsen.</said></p>
<p n="NOR0001538"><said direct="True">«Det haaber jeg heller ikke, De vil; her er nok af dem, som gjør det.»</said></p>
<p n="NOR0001539"><said direct="False">Hun saa op imod Huset, som de nu var tæt ved. I den aabne Havedør stod Fru Fanny og fjasede med Delphin. Præsten Martens og Madeleine gik bortover mod Kroketpladsen, og Jacob Worse stod og saa efter dem med en Cigar i Munden.</said></p>
    <p n="NOR0001540"><said direct="False">Rachel vendte sig hurtigt om mod Kandidat Johnsen og sagde: </said><said direct="True">«Jeg ved ikke noget uslere, end naar en Mand ikke vover hverken i Ord eller Handling at aabenbare, hvormeget han i sit inderste Væsen er i Strid med den almindelige, gjængse Opfatning. Den, der lister sig saaledes gjennem Livet, er i mine Øine feig».</said></p>
<p n="NOR0001541"><said direct="False">Hun gik opimod Huset; men Skolebestyreren stod et Øieblik, derpaa vandrede han nedover Grusgangen igjen i dybe Tanker.</said></p>
<p n="NOR0001542"><said direct="False">Jacob Worse sagde til hende, da hun gik forbi: «Har De lyst til at tage et Parti Kroket? – Frøken Rachel! – jeg synes Synd i Deres Kusine, hvis hun skal spille alene med Kapellanen.»</said></p>
    <p n="NOR0001543"><said direct="True">«De kan vist godt spare Dem Deres Medfølelse– Hr. Worse!»</said><said direct="False"> svarede Rachel i en Tone, som bragte ham til at fare iveiret og se paa hende; </said><said direct="True">«jeg tror tvertimod, at Madeleine befinder sig meget vel i Præstens Selskab – det er netop Selskab for hende.»</said></p>
    <p n="NOR0001544"><said direct="True">«Jeg beder Omforladelse –»</said><said direct="False"> svarede Worse godmodigt, </said><said direct="True">«det var ikke min Mening at være indiscret. Men jeg har faaet det Indtryk, at Deres unge Kusine igrunden sidder inde med en stor Portion Livlighed, som hun ikke ret faar udfolde.»</said></p>
<p n="NOR0001545"><said direct="True">«Jeg ved ikke, om Madeleine eier noget saadant skjult Fond af Liv. Idetheletaget har jeg ikke meget tilovers for Folk, der ikke tør vise, hvad der bor i dem.»</said></p>
<p n="NOR0001546"><said direct="True">«Ikke tør?»</said><said direct="False"> –, spurgte han forbauset.</said></p>
    <p n="NOR0001547"><said direct="True">«Ja – jeg siger: ikke tør! Hvad er det andet end Mangel paa Mod, naar man saa omhyggeligt skjuler sit Indre, dækker over sin Overbevisning – lyver og spiller Komedie fra Morgen til Aften. Da er det dog bedre som Deres Ven deroppe –»</said><said direct="False"> hun gjorde et Kast med Hovedet mod Delphin – </said><said direct="True">«at paradere med sine Grundsætninger og strø dem ud i Paradoxer og Vittigheder».</said></p>
<p n="NOR0001548"><said direct="False">Jacob Worse forstod nu, at han havde truffet Frøken Rachel i en dybere Stemning end han havde ventet.</said></p>
    <p n="NOR0001549"><said direct="True">«Jeg har ofte lagt Mærke til –»</said><said direct="False"> sagde han alvorligt –, </said><said direct="True">«at De – Frøken Rachel – finder det at være en Mands Pligt at træde frem overalt, hvor han føler sig krænket i sin Overbevisning. Men lad mig faa Lov til at forklare Dem –»</said></p>
    <p n="NOR0001550"><said direct="True">«Jeg bryder mig ikke om nogen Forklaring –»</said><said direct="False"> afbrød hun, </said><said direct="True">«De skylder mig hellerikke nogen; men jeg gjentager det: det er feigt!»</said></p>
<p n="NOR0001551"><said direct="False">Hun angrede Ordet med det samme, det var udtalt. Det var ogsaa faldt hende i Munden, fordi hun just havde brugt det i Samtalen med Johnsen. Men hun gik alligevel ind i huset uden nogen videre Forklaring.</said></p>
<p n="NOR0001552"><said direct="False">Jacob Worse stod og stirrede betænkeligt paa sin Cigar. Nu var den altsaa kommen til Udbrud – den Misstemning, han længe havde mærket hos hende. Han vidste, at hun mente, hvad hun sagde; hun syntes, at han var feig.</said></p>
<p n="NOR0001553"><said direct="False">Deres Forhold havde ligefra først af taget en kammeratslig Vending, som udelukkede enhver Kurtise. Hun havde ligefrem sagt ham, at saaledes vilde hun have det, hvis de overhovedet skulde blive Venner. Han var gaaet ind paa det, og de havde talt meget sammen; men ikke saa meget i den senere Tid.</said></p>
<p n="NOR0001554"><said direct="False">Da Jacob Worse vendte sig om, saa han lige foran sig Skolebestyrer Johnsen, der kom op over Gangen med bøiet Hoved. Det gik med ét op for ham, at her var paa en eller anden Maade Aarsagen til Rachels sælsomme Opførsel; men denne Opdagelse bidrog ikke til at gjøre hans Sind blidere.</said></p>
<p n="NOR0001555"><said direct="False">Amtmand Hiorth og Adjunkt Aalbom havde slaaet sig ned i den gamle Havepavillon bag Dammen. I Søndagsselskaberne paa Sandsgaard holdt de sig gjerne sammen, og det var ikke frit for, at de skumlede en Smule.</said></p>
<p n="NOR0001556"><said direct="False">Amtmand Hiorth tilhørte en gammel Embedsfamilie, og holdt meget stærkt paa sin Honnør. Men ved Datterens Giftermaal – Morten Garman var det bedste Parti, der var at opdrive i Amtet – kom hans noget sensible Ambition oftere til at tørne mod den urokkelige Selvbevidsthed, som ved den solide, arvede Velstand var bleven indgroet i den Garmanske Familie.</said></p>
<p n="NOR0001557"><said direct="False">Derfor turde Adjunkten slippe sin skarpe Tunge løs overfor Amtmanden, og dertil var han især oplagt efter en god Middag.</said></p>
<p n="NOR0001558"><said direct="True">«De sove – Hr. Amtmand! jeg tør bande paa, at de sove – begge to!»</said><said direct="False"> raabte Aalbom, «har Hr. Amtmanden ikke lagt Mærke til, at baade Legationssekretæren og Konsulen forsvinde efter Bordet hver Søndag.»</said></p>
<p n="NOR0001559"><said direct="True">«Jeg synes jo nok, at jeg ikke pleier at se dem ved Kaffeen; men det er jo bare et Kvarters Tid,»</said><said direct="False"> svarede Amtmanden og knipsede lidt Cigaraske af sit venstre Frakkeopslag, hvor hans nye Nordstjerneorden var fæstet.</said></p>
<p n="NOR0001560"><said direct="True">«At byde en Mand som Hr. Amtmanden saadant!»</said><said direct="False"> blev Adjunkten ved, «og især denne saakaldte Legationssekretær! – som gjør Fordring paa etslags –»</said></p>
    <p n="NOR0001561"><said direct="True">«Aa – hvad ham angaar,»</said><said direct="False"> afbrød den anden, </said><said direct="True">«saa er det vel snarest en Demonstration mod Embedsstanden. Richard Garman er – som alle halvtforlorne Existenser – ultra-radikal.»</said></p>
<p n="NOR0001562"><said direct="True">«Uden Tvivl – Hr. Amtmand! Konsulen er heller ikke ganske sikker. Ingen Agtelse for den høiere Dannelse! –»</said></p>
<p n="NOR0001563"><said direct="True">«Man kan jo heller ikke vente mere af disse Handelsmænd –»</said></p>
    <p n="NOR0001564"><said direct="True">«Disse Kræmmere – Hr. Amtmand!»</said><said direct="False"> hviskede Adjunkten og saa sig forsigtig om til alle Sider. </said><said direct="True">«Se saa – for Satan!» tilføiede han, «nu regner det! ja var det ikke det, jeg kunde tænke! har der skinnet lidt Sol om Formiddagen, saa maa der nødvendigvis regne om Eftermiddagen! Hvilket Klima! – hvilken Egn! hvilket Folkefærd! –»</said><said direct="False"> og under gjensidige Udgydelser og Klager skyndte de to Herrer sig omkring Dammen og naaede Huset just som det begynte at regne for Alvor.</said></p>
<p n="NOR0001565"><said direct="False">Man pleiede at holde sig nedenunder efter Middagen, naar det var godt Veir, fordi der var store aabne Glasdøre mod Haven i den midterste Stue. Men da det nu blev Regnveir, og Søndenvinden begyndte at ruske i Blomsterne og den vilde Vin om Havetrappen, flyttede man ovenpaa.</said></p>
<p n="NOR0001566"><said direct="False">Enten nu de gamle Brødre Garman virkelig havde demonstreret mod Embedsstanden ved at sove eller om deres Fraværelse havde været tilfældig, saa var de ialfald nu paa sin Plads: Legationssekretæren med Ryggen mod Ovnen og Konsulen henne under den store klokke i Samtale med Jacob Worse.</said></p>
<p n="NOR0001567"><said direct="False">Det var efter den almindelige Mening disse Søndagssamtaler med Worse, som holdt Unge-Konsulen saa fortræffeligt à jour med alt, hvad der foregik i Byen.</said></p>
<p n="NOR0001568"><said direct="False">Madeleine sad ved Vinduet og saa paa Regnet. Hun var helt overrasket over, hvilken behagelig Mand Præsten Martens var. Hendes Kjendskab til det Slags Folk havde hidtil mest indskrænket sig til de lidet smigrende Skildringer, hendes Fader gav tilbedste.</said></p>
<p n="NOR0001569"><said direct="False">Men Præsten Martens var jo en livlig Mand – næsten munter. Han havde ikke givet hende en eneste Formaning – undtagen til at slaa rigtig haardt, naar hun krokerede; og han spillede Kroket ret godt og med megen Iver. Det var virkelig kjedeligt, at det skulde begynde at regne, før de vare færdige med Spillet.</said></p>
<p n="NOR0001570"><said direct="False">Det var af den Art Eftermiddagsbelysning, da der ikke er mørkt nok til at tænde Lys, men netop saa mørkt, at ingen kan tage sig noget for. Naar der saa tilogmed silregner ude, kan en Sommereftermiddag blive dygtig lang i et Familieselskab, før Lysene, Kortene, Noderne og Toddyen komme frem.</said></p>
<p n="NOR0001571"><said direct="False">Fru Garman og Fru Aalbom sad i Sofaen og smaasnakkede. Fru Fanny, som i Dagens Løb havde faaet en hel Serie af «Blikke» fra Svigermoderen, fordi hun koketterede formeget med Fuldmægtigen, tog sig nu en Pønitensetur med de gamle Damer, og Præsten Martens sluttede sig til dem.</said></p>
<p n="NOR0001572"><said direct="False">Men henne ved Ovnen samlede der sig en Gruppe omkring Legationssekretæren – bestaaende af Amtmanden, Adjunkten og Georg Delphin – Morten var ude – ingen vidste hvor.</said></p>
<p n="NOR0001573"><said direct="False">Fuldmægtigen vilde helst slippe ud af Samtalen, for at gribe Anledningen til en tête–à–tête med Madeleine. Men Legationssekretæren holdt ham fast. Georg Delphin hørte til de Folk, han godt kunde lide. Den gamle Herre gjenfandt hos ham noget af sin egen Ungdom, den belevne, sikre Selskabstone og den slagfærdige Konversation.</said></p>
<p n="NOR0001574"><said direct="False">Saa var det ogsaa en Svaghed hos den gamle Diplomat at ærte Folk saa smaat op imod hverandre, medens han selv – ved afvexlende at hjælpe begge Partier – sørgede for Ligevægt og god Tone i Diskussionen. I denne henseende var nu Georg Delphin et rent Fund. Han besad netop denne drillende Aandrighed – lige paa Kanten af det nærgaaende, men saa glat, at det vilde være Mangel paa god Tone at blive fornærmet. Derfor var det en sand Fest for Onkel Richard at se Amtmand Hjorth med al sin Aplomb vride sig under den lille behændige Fuldmægtigs Naalestik. Adjunkt Aalbom derimod var ikke saa fin paa det og brød derfor ofte gjennem den gode Tone – til stor Uleilighed baade for Amtmanden og Legationssekretæren.</said></p>
<p n="NOR0001575"><said direct="False">Idag havde Onkel Richard faaet Samtalen ind paa et Felt, som han vidste vilde skaffe rigelig og interessant Underholdning. Det var i sin Almindelighed om Fædrelandets Fordele fremfor Udlandet.</said></p>
<p n="NOR0001576"><said direct="False">Amtmanden havde været i Paris under Louis Philippe; Delphin havde for to Aar siden gjort en Sommertur gjennem Evropa, og Adjunkten havde været i Kjøbenhavn paa et Studentertog.</said></p>
<p n="NOR0001577"><said direct="False">Delphin skildrede med Begeistring sine Reiser; men alt kulminerede i den høieste Lovprisning af Paris. Amtmanden holdt for, at Paris var en farlig, urolig og fordærvet By, det havde han godt mærket i 1847, og det var som bekjendt blevet endnu galere siden; Adjunkten prøvede at faa et Ord indført om Thorvaldsens Museum.</said></p>
<p n="NOR0001578"><said direct="False">Samtalen begyndte at tage Fart. Legationssekretæren fordelte sin Hjælp saa ligeligt som han kunde; og naar han syntes han var kommen vel langt over paa Amtmandens Side, plirede han med Øinene til Fuldmægtigen.</said></p>
<p n="NOR0001579"><said direct="False">Ivrigere og ivrigere kom man fra Gjenstand til Gjenstand. Kvindespørgsmaalet dukkede op. Amtmanden styrtede sig over den franske Usædelighed; men han var ulykkeligvis nødt til at lægge Baand paa sig for Damernes Skyld.</said></p>
<p n="NOR0001580"><said direct="False">Aalbom, som her fik fast Fod under sig – paa Grund af sit Kjendskab til «det franske Sprogs Oprindelse og historiske Udvikling», ilede sin Ven Amtmanden til Undsætning med de forfærdeligste Citater ligefra Rabelair til Zola. Derpaa tog de begge i Forening «Hjemmets Kvinde!» – «Nordens Kvinde!» – «den sande Kvinde!» – «hun, som dybest inde» og saa videre – og løftede hende høit paa Skjolde. Men baade Legationssekretæren og Delphin var altfor galante Mænd til at sige noget herimod, og de to andre nød Seirens Triumf.</said></p>
<p n="NOR0001581"><said direct="False">Da reiste Jacob Worse sig og traadte hen til Gruppen. Han havde ikke kunnet lade være halvveis at følge med Samtalen ved Ovnen, og pirrelig som han var efter Mødet med Rachel kunde han ikke længer tie stille. Konsulen smilede, da han gik og sagde halvhøit: «Jeg skal have et Øie med Dem, bliver det for galt, skal jeg hjælpe Dem.»</said></p>
<p n="NOR0001582"><said direct="False">Fra det Øieblik, Jacob Worse kom ind i Samtalen, følte Legationssekretæren, hvorledes Tøilerne gled ham ud af Haanden. Worse gik frem som en Berserk; ikke saa, at han talte for høit eller brugte upassende Ord. Men hans Anskuelser vare saa altomstyrtende, saa uhørte, at alle de andre et Øieblik forstummede.</said></p>
<p n="NOR0001583"><said direct="False">Han ryddede i en Fart tilside »al denne Snak om Kvinden herhjemme som den eneste sande – og saa videre» og gik saa løs paa Sagen om Kvindens Stilling hos os. Amtmanden spurgte ham overlegent, om han var en Tilhænger af «Emancipationen», og da Worse svarede ja, spurgte Amtmanden atter med et Smil, om han troede, at han vilde være tjent med en emanciperet Hustru? Hertil mente Worse, at nu var der ikke Tale om, hvad Manden var tjent med, men om hvad der var retfærdigt mod Kvinden. Den Tid maatte lakke mod Enden, da Hensynet udelukkende var, hvad der var mest bekvemt for Manden, og Fremtidens unge Mænd vilde forhaabentlig undse sig for at argumentere fra den Basis.</said></p>
<p n="NOR0001584"><said direct="False">Dette var en aabenbar Fornærmelse ikke blot mod Amtmanden, men mod alle gamle Ægtemænd. Adjunkten protesterede, Fru Aalbom vrinskede henne i Sofaen, og Pastor Martens kom hen til de disputerende Herrer.</said></p>
<p n="NOR0001585"><said direct="False">Men Jacob Worse var kommen iaande. Hans Tale flød raskt og med en haard Klang som af en indestængt Vrede: Hvad var det for nogle forkvaklede Grundsætninger, hvori Kvinden herhjemme opdroges! – hvormange tusinde gik tilgrunde som forkuede, udslidte HusTruer; – Evner spildtes og Kraft sløsedes bort til ingenting. Og Renheden skulde man tale saa sagte om i et Samfund, hvor Manden skulde vide alt og have Ret til alt; medens Kvinden kun skulde have Ret til ingenting at vide.</said></p>
<p n="NOR0001586"><said direct="False">I den første Pause kastede atter Adjunkten sig ind med en skingrende Protest paa Kvindens Vegne; Amtmanden fulgte ham, Martens var ogsaa med; og Samtalen hvirvlede høiere og høiere, Delphin listede sig hen til Madeleine, og Worse kjæmpede alene med Svar til begge Sider, Ordene rev hverandre med sig. Sætningerne slyngede sig i hverandre, medens Stemmerne steg og Mændene bleve røde og varme.</said></p>
<p n="NOR0001587"><said direct="False">Men Legationssekretæren lagde Hænderne paa Ryggen og iagttog halvræd den Storm, han havde reist og som han ikke formaaede at besværge.</said></p>
<p n="NOR0001588"><said direct="False">Skolebestyreren prøvede et Par Gange at komme med; men Samtalen havde allerede en saa rivende Fart, at ingen vilde høre paa hans afmaalte, vægtige Indledninger. Rachel fulgte Disputen med Interesse; men hun ærgrede sig; hun ærgrede sig, naar de andre sagde noget dumt, og naar hun maatte give Worse Ret, ærgrede hun sig endnu mere; – det hele ærgrede hende: der stod disse vigtige Mandfolk og behandlede hende og hendes Stilling, som om hun var et fraværende Dyr, og ikke en af dem faldt paa at spørge om hendes Mening.</said></p>
<p n="NOR0001589"><said direct="False">Forresten var Samtalen allerede forlængst snurret forbi Kvindespørgsmaalet. Jacob Worse prøvede forgjæves at holde den fast; afsted gik det gjennem den nyeste Literatur, saa Bladene fløi, saa gjennem Udenrigspolitiken, saa gjennem Indenrigspolitiken – bestandig ivrigere og hurtigere, bestandig med den samme Partistilling. Men Præsten kom efterhaanden mere i Forgrunden, Aalboms Stemme var kommen saa høit op i Applicaturen, at den sprang ret som det var; Amtmanden kom aldrig længere end til Begyndelsen af sin Tale, han slog sig gjentagne Gange paa sin Stjerne og sagde: «For Gud og Kongen!» – og før nogen vidste Ord af det, var man midt opi «den moderne Vantro.»</said></p>
<p n="NOR0001590"><said direct="False">Jacob Worse protesterede mod denne Digression; men Præsten Martens, hvis Stemme var ligesaa rolig, som da han begyndte, forklarede, at herom havde igrunden den hele Samtale dreiet sig. Den moderne Vantro havde været ligesom Baggrunden, og alt, hvad der «fra et vist Hold» var fremført, havde sin Rod i den.</said></p>
<p n="NOR0001591"><said direct="False">Heri var Amtmanden og Adjunkten enige; men Jacob Worse rettede sig iveiret med en heftig Bevægelse, hans Ansigt var blegt, da han begyndte: «Mine herrer!»</said></p>
<p n="NOR0001592"><said direct="False">Da gjorde Konsulen et Tegn til Jomfru Cordsen. Hun aabnede Dørene til Spisesalen; det stærke Lys faldt i en bred, blændende Stribe ind i Værelset. Først nu mærkedes det, at man havde snakket til det var blevet ganske mørkt. Herrerne førte sine Damer tilbords i den lyse, kjølige Spisestue.</said></p>
<p n="NOR0001593"><said direct="False">Man aandede ud efter Kampen; men alle havde beholdt saameget af den, at Stemningen forblev lidt trykket.</said></p>
<p n="NOR0001594"><said direct="True">«Hvor har du faaet de prægtige Hummere fra? – Mor!»</said><said direct="False"> spurgte Morten, der pludseligt var kommen tilstede – Ingen vidste hvorfra –; han passede Maaltiderne.</said></p>
    <p n="NOR0001595"><said direct="True">«Hummerne er kommen med Onkel Richard»</said><said direct="False">, svarede Fru Garman; </said><said direct="True">«jeg tror han har en Fisker derude paa Bratvold, som skaffer ham de bedste Hummere.»</said><said direct="False"> Hun havde forsynet sig med et Rognstykke; Fru Garman spiste blot Rognen, mens den endnu var saa ung, at den laa som en koralrød Stribe i det hvide Kjød.</said></p>
<p n="NOR0001596"><said direct="False">Madeleine blev næsten ligesaa rød som Hummeren og bøiede sig over sin Thekop. Vente-Per og alt det andet derudefra var kommet paa saadan Afstand; og naar hun nu tænkte paa sin oprindelige Plan, at fortælle det altsammen aabent for alle, syntes det hende en vanvittig Tanke. Hvor godt var det ikke, at ingen af disse Mennesker havde nogen Anelse om, hvor nær hun havde været ved at forløbe sig saa enormt. –</said></p>
<p n="NOR0001597"><said direct="False">– Om Aftenen, da de skulde lægge sig, snakkede Brødrene om Dagens Begivenheder. Legationssekretærens Værelse var indaf Broderens, og uagtet han hver Aften røg Cigaretter, hvilket var Konsulen en Pest, saa maatte dog Døren altid staa aaben mellem dem om Natten.</said></p>
<p n="NOR0001598"><said direct="False">De havde hver sin Maade at klæde sig af paa. Konsulen tog langsomt hvert Klædningsstykke efter en vis Orden og lagde det sammenlagt paa en vis bestemt Plads. Onkel Richard derimod rev Yderklæderne af sig og kastede dem, hvor det traf. Derpaa indhyllede han sig i sin Slobrok og satte sig til at røge, indtil Broderen blev færdig.</said></p>
    <p n="NOR0001599"><said direct="True">«Det er en Fandens Kar – den Worse!»</said><said direct="False"> sagde Legationssekretæren og strakte sig i Lænestolen, </said><said direct="True">«det gjør en formeligt godt at høre et Menneske snakke saaledes fra Leveren.»</said></p>
<p n="NOR0001600"><said direct="True">«Han er for hidsig, – han holder ikke Maade –»</said><said direct="False"> svarede Konsulen fra sit Værelse.</said></p>
<p n="NOR0001601"><said direct="True">«Bah! – man kan s'gu ogsaa faa formeget af dette Maadehold. Det er godt, at Ungdommen faar skaffe sig Luft, – det har den Ret til!»</said></p>
    <p n="NOR0001602"><said direct="True">«Aa – hvad er nu det for noget forbandet Snak – Pirre!»</said><said direct="False"> raabte Konsulen og kom helt hen i Døren, </said><said direct="True">«hvad Pokker skulde vel det gavne Verden, om Ungdommen fik Lov til at skraale saaledes op ved alle Leiligheder?»</said></p>
<p n="NOR0001603"><said direct="False">Men Onkel Richard var ikke ræd, naar de vare paa Tomandshaand. Han reiste sig mageligt og lod Slobrokken glide af Skuldrene. De to Brødre stod ligeoverfor hinanden – endogsaa i Negligé saa høist forskjellige. Unge-Konsulen var i Natskjorte og Flonelsunderbuxer, bundne for Knæerne med Baand og brede Linninger; de tynde Lægge stak i lange, graa Strømpeskafter, som alene Jomfru Cordsen kunde strikke.</said></p>
<p n="NOR0001604"><said direct="False">Legationssekretæren derimod havde tyrkiske Tøfler, glatte Tricots, der sluttede stramt om hans smukke Ben, og fin, stivet Skjorte, som han brugte at ligge med om Natten – der var ingen af Richards Feil, der syntes Broderen saa vederstyggelig som denne.</said></p>
    <p n="NOR0001605"><said direct="True">«Ja – ved du hvad – Christian Fredrik!»</said><said direct="False"> – sagde Onkel Richard og lagde sin Haand paa Broderens Skulder, </said><said direct="True">«om Ungdommen gavner Verden stort ved at skraale, det skal jeg lade være usagt. Men at vi to ikke har gavnet Verden et Gran ved at holde vor Mund –, det er jeg ganske sikker paa!»</said></p>
<p n="NOR0001606"><said direct="True">«Hvad be –? – aa Snak, Richard!»</said><said direct="False"> sagde Konsulen uvilligt og vendte tilbage til sit Værelse.</said></p>
<p n="NOR0001607"><said direct="False">Begge gik tilsengs og slukkede Lysene.</said></p>
<p n="NOR0001608"><said direct="True">«Godnat – Christian Fredrik!»</said></p>
    <p n="NOR0001609"><said direct="True">«Godnat!»</said><said direct="False"> svarede Konsulen kort. – Men da Onkel Richard var lige paa Nippet til at sove ind, hørte han Broderen raabe: </said><said direct="True">«Pirre! – Pirre! sover du alt?»</said></p>
<p n="NOR0001610"><said direct="True">«Nei!»</said><said direct="False"> svarede denne og reiste sig op i Sengen.</said></p>
    <p n="NOR0001611"><said direct="True">«Hør du!»</said><said direct="False"> lød det atter fra Konsulens Værelse, </said><said direct="True">«der var dog kanske noget i det, du sagde. Godnat!»</said></p>
<p n="NOR0001612"><said direct="True">«Godnat!»</said><said direct="False"> svarede Legationssekretæren og lo saa smaat i Puden.</said></p>
<p n="NOR0001613"><said direct="False">– En liden Stund efter snorkede de gamle Herrer fredeligt sammen</said></p>
<p n="NOR0001614"><said direct="False">Gustaf, Oscar, Carl Johan Torpander fortæredes af sin stille Elskov. Alle de Skillinger, han kunde afse, anvendte han dels til at smykke sin Person, dels til at traktere den Elskedes Broder. Thi han havde endnu aldrig havt Mod til at byde Marianne nogen Foræring.</said></p>
<p n="NOR0001615"><said direct="False">Den Omvei, han saaledes maatte gaa i sin Kiærlighed, var ikke videre behagelig for Svensken, og Drikkelagene i Begmandens Hytte, som han var nødt til at være med i, forat faa se et Glimt af Marianne, vare ham rentud modbydelige.</said></p>
<p n="NOR0001616"><said direct="False">Fra først af følte Marianne sig svært plaget af Bogtrykkersvendens Tilbedelse. Hun havde fra sin tidligste Ungdom været vant til at værge sig mod Mandfolkene; thi hun havde være saa smuk. Men efter hendes Ulykke var al den Hyldest, der bragtes hende, bleven mere lig Efterstræbelse, og den Afsky, hun viste, blev ialmindelighed modtaget med et vantro Smil eller en drøi Hentydning.</said></p>
<p n="NOR0001617"><said direct="False">Der var noget over al Beskrivelse skrækkeligt i dette, at Mændene ikke længer vilde tro, at hun mente det alvorligt, naar hun værgede sig; og derfor var hun ræd enhver, der nærmede sig.</said></p>
<p n="NOR0001618"><said direct="False">Men da hun saa, at Torpander vedblev at holde sig paa den samme Afstand – høflig indtil Ærbødighed, blev hun tilslut vant til ham og endte med at følte etslags Medlidenhed med ham. Men for Tom Robson nærede hun en uovervindelig Afsky.</said></p>
<p n="NOR0001619"><said direct="False">Nu saa hun ogsaa Tom fra hans værste Side – naar han drak. Om Formiddagen derimod kunde der endogsaa være noget af en Gentleman ved Mr. Robson. Han gik altid i fine, blaa Klædesklær, kulørt Skjorte og – naar det var tørt – med amerikanske Seildugssko.</said></p>
<p n="NOR0001620"><said direct="False">Det var en Fornøielse for Unge-Konsulen at gjøre sin Morgenrunde paa Værftet sammen med Mr. Robson. Arbeidet gik godt og Skibet saa ud til at blive baade smukt og velbygget. Konsul Garman kjendte ligesaa godt som nogen anden til Tom Robsons Svaghed. Men naar han bare passede sit Arbeide, fik han bruge Fritiden som han selv vilde. Den Grundsætning var gammel og nedarvet i Firmaet: at jo mindre man beskjæftigede sig med «Folkene», desto bedre arbeidede de og desto mindre Vrøvl havde man.</said></p>
<p n="NOR0001621"><said direct="True">«Jeg mener, hun er færdig til Vaaren?»</said><said direct="False"> – sagde Unge-Konsulen en Dag i Begyndelsen af Juli.</said></p>
<p n="NOR0001622"><said direct="True">«Om otte-ni Maaneder, hvis Vinteren ikke bliver for fugtig – Hr. Konsul!»</said><said direct="False"> svarede Tom.</said></p>
    <p n="NOR0001623"><said direct="True">«Jeg skulde gjerne se, at vi kunde lade hende løbe af Stabelen den 15de Mai,»</said><said direct="False"> sagde Konsul Garman høit; </said><said direct="True">«men De skal ikke nævne Dagen for nogen. De forstaar? – Mr. Robson?»</said></p>
<p n="NOR0001624"><said direct="True">«All rigtht! Sir!»</said><said direct="False"> svarede Tom.</said></p>
<p n="NOR0001625"><said direct="False">Ikke engang til sin Ven Master Gabriel forraadte Tom Dagen; han sagde bare, det blev engang til Vaaren, og dermed slog Gabriel sig tiltaals. Derimod plagedes han stærkt af Nysgjerrighed efter at faa vide, hvad Navn Skibet skulde bære. Tom svor paa, at han ikke vidste det, og Morten svarede, at «det var noget, som ikke skilte Skolegutter», hvoraf Gabriel uddrog den Slutning, at ingen af dem vidste Besked – ialfald ikke Morten.</said></p>
    <p n="NOR0001626"><said direct="False">Hele denne Sommer gik det daarligt paa skolen med Gabriel. Det var ogsaa formeget forlangt, at han skulde hænge over Bøgerne, mens der arbeidedes, raabtes og bankedes den hele Dag nede paa Værftet. Hans Karakterbog frembød et trist Skue, og hver Maaned, naar han skulde ind til Faderen med den, foresatte han sig at holde en liden Tale, hvoraf Hovedindholdet var, at han ikke vilde studere, men komme i Kontoret eller gaa tilsøs eller hvilketsomhelst andet. Men hvergang han stod foran de klare, kolde Øine, var hvert Ord blæst sporløst ud af hans Hukommelse, og han saa saa dum og forvirret ud, at Faderen rystede paa Hovedet, naar han gik: </said><said direct="True">«Det er dog besynderligt med den Dreng, at han aldrig vil blive voxen!»</said></p>
<p n="NOR0001627"><said direct="False">I den første Tid, efterat Madeleine var kommen til Sandsgaard, havde det været en stor Trøst for Gabriel at betro sig til hende. Men nu var hun bleven ham for klog; hun lod sig ikke længer skræmme, naar han Truede med at rømme ud tilsøs eller give Adjunkt Aalbom Rottekrudt i Toddyen. Og tilslut begyndte han at blive skinsyg paa Kandidat Delphin.</said></p>
<p n="NOR0001628"><said direct="False">Fuldmægtigen beskjæftigede sig aabenbart meget med Madeleine, det havde Fru Fanny længe mærket. Og jo mere hendes klare, blinkende Øine iagttog, hvad der foregik omkring hende, desto sikrere stod det for hende, at hun var geraadet i den eiendommelige Situation: at spille Skjærmbræt.</said></p>
<p n="NOR0001629"><said direct="False">Hun vidste, at Delphin havde været adskilligt med i Hovedstadens Selskabsliv; han var hverken saa ung eller saa grøn som de Fuldmægtige, hendes Fader pleiede at have. Derfor havde hun glædet sig til at se ham. Men da han saa kom, strax overgav sig og begyndte at overvælde hende med Beundring, saa tænkte hun: aa pyt! han er jo ikke anderledes end de andre!</said></p>
<p n="NOR0001630"><said direct="False">Nu derimod begyndte hun at se lidt nøiere paa ham. Det var kanske ikke værdt at lade ham slippe sig saa ganske ud af Hænderne. Den smukke Frue lo til sig selv i Speilet: det var dog ved Gud altfor latterligt! – at se saaledes ud – og saa spille Skjærmbræt!</said></p>
<p n="NOR0001631"><said direct="False">Fru Fanny havde faaet det saaledes ordnet, at Madeleine skulde tage Musikinformation i Byen; og Kandidat Delphin syntes paa en Prik at kjende hendes Spilletimer. Madeleine traf ham næsten bestandigt, og de pleiede da gjerne at gaa en liden Omvei sammen enten i Gaderne eller i Parken. Disse smaa Møder morede Madeleine, og hun talte muntert og aabent med ham.</said></p>
<p n="NOR0001632"><said direct="True">«Hør – Hr. Kandidat Delphin!»</said><said direct="False"> – sagde hun saaledes en Dag, «hvorfor er De saa slem og kritisk, naar der er flere tilstede? – naar vi ere alene, er De meget elskværdigere.»</said></p>
<p n="NOR0001633"><said direct="True">«Det kommer af, at naar jeg taler alene med Dem – Frøken Madeleine! – saa kommer der mere frem af mig selv. Naar der er flere i Samtalen, bruger jeg at gjemme mig.»</said></p>
<p n="NOR0001634"><said direct="True">«Gjemmer De Dem? –»</said><said direct="False"> spurgte hun og lo.</said></p>
<p n="NOR0001635"><said direct="True">«Ja – det vil sige: jeg synes ikke om, at enhver Forbigaaende skal kige ind til mig; jeg holder af at leve for nedrullede Gardiner.»</said></p>
<p n="NOR0001636"><said direct="True">«Aa ja! – nu forstaar jeg –»</said><said direct="False"> svarede hun alvorligt – ikke fordi hun mærkede det Fortrin, han indrømmede hende, men fordi hun kom til at tænke paa, hvormeget ogsaa hun skjulte bag nedrullede Gardiner.</said></p>
<p n="NOR0001637"><said direct="False">I en af de smaa Gader ved Havnen kom de indimellem en Flok Fiskere. Folkene bar Snører, Olieklær og store Knipper med Fisk, – de havde været paa Søen om Natten.</said></p>
    <p n="NOR0001638"><said direct="True">«Puh!»</said><said direct="False"> – sagde Delphin, da de var forbi, </said><said direct="True">«den Fiskelugt kan jeg ikke taale. Men det er jo sandt! De – Frøken Garman – maa jo være vant til denne Odeur fra Deres Barndom derude paa Bratvold?»</said></p>
<p n="NOR0001639"><said direct="True">«Aa ja!»</said><said direct="False"> svarede Madeleine og blev lidt forvirret.</said></p>
    <p n="NOR0001640"><said direct="True">«Ja – hvad mig angaar –»</said><said direct="False"> fortsatte han muntert, </said><said direct="True">«saa kan jeg med Sandhed sige, at jeg er en Folkets Mand paa min Hals. Men jeg maa tilstaa, at naar det kjære Folk kommer min Næse for nær, saa er det, somom min folkelige Begeistring kjølner. Der er noget ved denne Blanding af Fisk, Tobak, Tjære og vaadt Uldtøi, som jeg ikke kan vinde over.»</said></p>
<p n="NOR0001641"><said direct="False">Madeleine følte, hvor den passede – denne Skildring af de Folk, hun havde levet blandt, og til ham, som hun saa nær – aa – det var dog godt, at hun aldrig havde forraadt sig til nogen!</said></p>
    <p n="NOR0001642"><said direct="False">Da de gik over Torvet, pegte Delphin udover Sandsgaardsveien: </said><said direct="True">«Se der gaar sandelig Skolebestyrer Johnsen til Sandsgaard idag igjen. Ved De – Frøken! at han er bleven tummelumsk i Hovedet?»</said></p>
<p n="NOR0001643"><said direct="False">Nei – det havde hun ikke hørt noget om.</said></p>
    <p n="NOR0001644"><said direct="True">«Jo – tummelumsk er han,»</said><said direct="False"> forsikrede Fuldmægtigen, </said><said direct="True">«men det er endnu ikke tilfulde konstateret, om det er Kjærlighed eller Religionsskrupler. For det første – Kjærligheden – taler den Omstændighed, at han næsten hver Dag løber til Sandsgaard og taler i Enrum med Frøken Rachel. For det andet – Religionsubehageligheder – taler det, at han skal tænke paa at holde en Dommedagsprædiken en af de første Søndage. De vil vel høre ham?»</said></p>
<p n="NOR0001645"><said direct="True">«Jeg ved ikke – dersom de andre gaar i Kirken – saa –»</said></p>
<p n="NOR0001646"><said direct="True">«Aa nei – lov mig, at De vil gaa i Kirken den Søndag –»</said><said direct="False"> bad han og saa paa hende.</said></p>
<p n="NOR0001647"><said direct="False">Der blev ikke Tid til at svare paa det; thi de vare ved Porten, og Madeleine saa et Glimt af Fanny bag Gardinet i Stuen ovenpaa.</said></p>
<p n="NOR0001648"><said direct="False">– Imidlertid fortsatte Skolebestyrer Johnsen sin Vandring udover; han skulde ganske rigtigt til Sandsgaard. Derimod var det Overdrivelse, naar Delphin fortalte, at han var der hver Dag. Siden hin Søndag, da der blev disputeret saa stærkt, havde han ikke været paa Sandsgaard; men i alle disse Dage havde han ikke tænkt paa andet end den sidste Samtale med Rachel i Haven.</said></p>
<p n="NOR0001649"><said direct="False">Erik Johnsen kom – som han selv pleiede at fortælle – fra et mere end tarveligt Hjem. I Konsul Garmans Hus saa han første Gang den Luxus paa nært Hold, som han ellers havde lært sig til at foragte. Derfor havde han paa Forhaand bestemt sig til ikke at lade sig dupere af noget eller nogen, og derfor havde han ogsaa givet sin første Optræden i Huset et saa strængt og overlegent Præg, som han kunde opdrive.</said></p>
<p n="NOR0001650"><said direct="False">Men ligesom han blev overrasket af den jævne, prunkløse Komfort i Huset, saaledes blev han endmere rokket i sine forudfattede Meninger om de Rige ved at lære Garmans at kjende. Johnsen havde tænkt sig Rigdommen mere støiende – saadan i Retning af Champagne og Skaaltaler. Men de rolige, glatte Mennesker, det stilfærdige og korrekte ved den hele Husholdning og først og sidst Frøken Rachel – endte med ganske at kuldkaste hans tidligere Opfatning.</said></p>
<p n="NOR0001651"><said direct="False">Det Velbehag, han følte, efterat have været paa Sandsgaard et Par Gange, blev ham imidlertid snart mistænkeligt. Han var paa sin Post mod alt, hvad der vilde trække ham bort fra hans Kald. Det var en Ting, han tog meget alvorligt; var han selv kommen af det ringe og fattige, saa skulde han ogsaa der finde sit Arbeide – blandt Almuen – paa Almueskolen.</said></p>
<p n="NOR0001652"><said direct="False">En Dag greb han sig virkeligt selv i at staa tvivlraadig udenfor Skolebygningen – kviende sig for at gaa ind i den kvalme, forpestede Luft, naar det ikke var absolut nødvendigt. Dette gjorde ham i Førstningen alvorligt bekymret.</said></p>
<p n="NOR0001653"><said direct="False">Men saa begyndte hans Forhold til Rachel at faa en dybere Betydning for ham. Det var ikke længer det fine Hus, som trak, – derom var han overbevist; heller ikke var det nogen anden Følelse for den unge Dame end Interesse – dyb, alvorlig Interesse for alle de gribende Indtryk, han modtog gjennem hende.</said></p>
<p n="NOR0001654"><said direct="False">Hun besad i Virkeligheden en vidunderlig Magt over ham; naar hun talte, faldt der ligesom skarpe, klare Lysblink over meget, han hidtil havde overseet. Han bar som alle Mennesker Spirer til Tvivl i sit Hjerte, og han var endnu saa ung og uberørt, at det hele kun var løseligt tildækket, men intet endnu helt visnet i ham. Da derfor denne overlegne Kvinde saa uventet kom ham imøde, blev der et stærkt Røre i ham; og ligesaameget opflammet af hende som af sin vaagnende Energi, øgede hans Virkelyst for hver Dag, som gik. Det tause, opslidende Hverdagsarbeide syntes ham saa feigt; der maatte noget ganske andet til, forat gjøre sin Overbevisning Fyldest – det havde hun selv sagt.</said></p>
</sample>
</samples>