<?xml version="1.0" encoding="UTF-8"?>
<samples n="ROM005">
<sample><p n="ROM005401">— Potrivit, răspunse bătrânul, nici frumos, nici urât.</p>
<p n="ROM005402">— Dar nu te întreb de aceasta.</p>
<p n="ROM005403">— Atunci ?</p>
<p n="ROM005404">— Era tânăr, bătrân ?</p>
<p n="ROM005405">— Avea tocmai vârsta nepotului meu Neacșu : era cam de 23 de ani.</p>
<p n="ROM005406">— De la bătrânul ăsta nu poți înțelege nimic, zise un alt arnăut.</p>
<p n="ROM005407">— Ia ascultă, continuă capul poterei, răspunde la ceea-ce te întreb.</p>
<p n="ROM005408">Răspund jupâne, sărut mâna, ce doriți să vă spun ?</p>
<p n="ROM005409">— Acela pe care zici câ’l cheamă Cătănuță, era stropit de sânge ?</p>
<p n="ROM005410">— N’am băgat de seamă.</p>
<p n="ROM005411">— Nici dacă avea barbă, sau mustăți ?</p>
<p n="ROM005412">— Nu avea nici mustăți, nici barbă ; era ras ca pe palmă.</p>
<p n="ROM005413">— Atunci el e. Și adresându-se către tovarășii lui le zise :</p>
<p n="ROM005414">— Înainte băeți!</p>
<p n="ROM005415">Fanarioții plecară, iar bătrânul își urma drumul înainte. Peste un ceas el tu în Iași ; apucă p’o stradă strâmtă, merse cât-va până ce dădu în strada mare și se opri înaintea biserici „Sfânta Treime", Aci întâlni un preot.</p>
<p n="ROM005416">— Părinte, întrebă bătrânul, care boer e mai bogat în orașul acesta ?</p>
<p n="ROM005417">—De ce mă întrebi ? respunse preotul.</p>
<p n="ROM005418">— Uite, sunt sărac, n’am mâncat de două zile. Un bordei ce am avut, mi i’a ars focul și de atunci umblu rătăcind din loc în loc, fără să am ce mânca, nici unde să-mi plec capul.</p>
<p n="ROM005419">— Dacă-i așa, zise preotul, du-te la Chir Spiru.</p>
<p n="ROM005420">— Ce creștin e acesta?</p>
<p n="ROM005421">— Un arvanit, putred de bogat.</p>
<p n="ROM005422">— Ești bun să-mi spui unde șade ?</p>
<p n="ROM005423">— Iți pot arăta de aci. Uite, vezi casele alea mari ?</p>
<p n="ROM005424">— Din a căror ogeac iese fum ?</p>
<p n="ROM005425">— Da.</p>
<p n="ROM005426">— Le văd.</p>
<p n="ROM005427">— Ei bine, acolo șade Chir Spiru, boer cu nume și cu intrare la curtea domnească.</p>
<p n="ROM005428">— Îți mulțâmesc prea sfinte, fii acum bun și dă-mi o ulcică cu apă, ca să-mi ud îst suflet însetat și Dumnezeu îți va înapoiâ pomana pe lumea cea-l’altă.</p>
<p n="ROM005429">— Vino înăuntru, îi zise preotul.</p>
<p n="ROM005430">Bătrânul urmă pe popă și intră într’o mică chilie.</p>
<p n="ROM005431">— Așteaptă-mâ puțin bătrâne, îi zise el, să mă cobor în beciu, că acolo țin apa, ca să fie rece.</p>
<p n="ROM005432">După aceste cuvinte, preotul deschise un mic oblon și se lăsă pe niște scări într’un beciu adânc.</p>
<p n="ROM005433">Bătrânul se repezi numai decât la gura beciului și iasă oblonul, puindu-i și lacătul.</p>
<p n="ROM005434">— Ce este ? răcni preotui când se văzu în întuneric.</p>
<p n="ROM005435">— Nimic îi răspunse bătrânul râzând, stai acolo, că e mai răcoare!</p>
<p n="ROM005436">— Dumnezeule! strigă preotul din fundul beciului, — tu erai un hoț și mie îmi erâ milă de tine.</p>
<p n="ROM005437">— Nu sunt hoț, bunul meu sfânt; eu sunt Ghiță Cătănuță. :</p>
<p n="ROM005438">— Ghiță Cătănuță?! exclamă preotul, tu ești Ghiță acel</p>
<p n="ROM005439">Popă care s’a lăsat de sfânta liturghie și s’a făcut haiduc ? tu ești acel nelegiuit ? Atunci sunt pierdut!</p>
<p n="ROM005440">— Nu-ți voiu face nici un rău, răspunse căpitanul de haiduci! nu mi-ai făcut nimic și n’am dece să mă răsbun pe tine.</p>
<p n="ROM005441">— Atunci de ce m'ai închis aici ?</p>
<p n="ROM005442">Ghiță nu voi să-i mai răspunză. Se desbrăcă iute de hainele sale; se îmbrăcă cu haine călugărești, puse pe cap un potcap în locul căciulei de oaie și plecă spre casa lui Chir Spiru.</p>
<p n="ROM005443">Când ajunse aici îi ieși înainte o slugă și-l întrebă ce voește.</p>
<p n="ROM005444">— Jupân Spiru e acasă ? întrebă Cătănuță.</p>
<p n="ROM005445">Acasă, răspunse sluga dar dece întrebi ?</p>
<p n="ROM005446">— Nu pot șă spun decât numai lui.</p>
<p n="ROM005447">Sluga se sui numai de cât la stăpânul său și-i spuse că un călugăr voește să-i vorbească</p>
<p n="ROM005448">Intreabă-l cum se numește, zise Chir Spiru.</p>
<p n="ROM005449">Sluga împlini porunca și venind pentru a doua oară te stăpânul său, îi zise.</p>
<p n="ROM005450">— Se numește Efsevie.</p>
<p n="ROM005451">— Spune-i să intre.</p>
<p n="ROM005452">După câte-va minute bătrânul călugăr se afla în fata marelui hoț de ziuă, Chir Spiru.</p>
<p n="ROM005453">— Ce voiești părinte ? îl întrebă acesta.</p>
<p n="ROM005454">Am să-ți vorbesc cevâ interesant.</p>
<p n="ROM005455">Interesant I să te vedem, cutează, eu te ascult.</p>
<p n="ROM005456">— Voiu cuteză n’aibi grije, zise haiducul în sine, apoi continuă cu o voce tare.</p>
<p n="ROM005457">— La o depărtare de câteva poști am o moșie, pe care mi-a lăsat-o un nepot al meu. După cum vezi, eu sunt un călugăr și nu mă pot ocupă cu plugăria, de aceia a-și vrea s o vând Efendiei voastre.</p>
<p n="ROM005458">—Bucuros, răspunse arvanitul, văzând că un nou chilipir îi va cădea în mână; dar mai întâi trebue să văd moșia.</p>
<p n="ROM005459">— Bine, când veți avea vreme, veniți cu mine, să vedeți toate locurile, să vâ arăt și înscrisurile, și testamentul, ca să te pliroforisești.</p>
<p n="ROM005460">— Minunat părinte, vino mâine de dimineață la 12 când mă scol. Voiu spune vizitiului să pue caii la trăsură și vom merge să vizităm moșia. Dacă mi-o vinzi eftin, ți-o cumpăr.</p>
<p n="ROM005461">— Așa dar mâine de dimineață, la 12, să fiu aici ?</p>
<p n="ROM005462">— Da, da.</p>
<p n="ROM005463">— Cu Domnul, fie numele lui binecuvântat Călugărul se sculă să plece. Chir Spiru se sculă de asemeni ca să conducă pe acela dela care a doua zi trebuea să cumpere o moșie aproape pe nimic.</p>
<p n="ROM005464">Doi pași făcu călugărul spre ușe și întorcânduse iute, apucă pe arvanit de piept și il trânti la pământ.</p>
<p n="ROM005465">Chir Spiru rămase încremenit. El voi să strige, dar călugărul îi arătă un cuțit zicându-i:</p>
<p n="ROM005466">— De vei scoate un singur cuvânt, să știi că ești mort Grecul tăcu.</p>
<p n="ROM005467">— Știi cine sunt eu.</p>
<p n="ROM005468">— Nu, răspunse Chir Spiru.</p>
<p n="ROM005469">— Află atunci că mă numesc Ghiță Cătănuță.</p>
<p n="ROM005470">Arvanitul începu să tremure.</p>
<p n="ROM005471">— Dacă voești să scapi cu viață, să-mi dai toți banii, ori de unde nu, te vei scălda în sângele tău.</p>
<p n="ROM005472">— Dau, gângăni Chir Spiru, numai să nu mă omori.</p>
<p n="ROM005473">Ghiță ridică pe arvanit dela pământ și împreună trecură într’o altă odăiță unde eră casa cu bani.</p>
<p n="ROM005474">După ce haiducul luă bani cât a putut să ridice, legă mâinile arvanitului, îi astupă gura și luându-și toiagul eși afară.</p>
<p n="ROM005475">Când se văzu în stradă, o luă spre dreapta, o coti apoi spre stânga și dând într’o uliță dosnică, își lepădă numai de cât rasa, aruncă potcapul și rămase în niște sdrențe de haine, pe care la purtă înadins, pentru a se putea preschimba.</p>
<p n="ROM005476">Astfel deghizat, Ghiță Cătănuță o plecă spre cârmuirea din acel timp, cum ar fi azi poliția. Aici găsi un fanariot răsturnat pe o sofa fumând alene dintr’un ciubuc.</p>
<p n="ROM005477">— Ăsta e hoțul cel mai mare! zise Cătănuță intrând în odaia în care ședeâ marele magistrat, având încă alți doi lângă dânsul, cu cari se consultă.</p>
<p n="ROM005478">— Ce voești mojicule, întrebă cu un aer îngâmfat fanariotul de pe sofa.</p>
<p n="ROM005479">— Am să dau o jalbă, stăpâne, zise haiducul băgând mâna în buzunar.</p>
<p n="ROM005480">—Haide, dă-o mai curând, îi răspunse unul dintre consilieri.</p>
<p n="ROM005481">— Ce să dea, pronunță cel după sofa, noi nu primim jalbe de la mojici ca acesta. ,</p>
<p n="ROM005482">—Dar eu nu sunt mojic, răspunse căpitanul haiducilor; sunt un voinic, care singur pot să omor zece ca voi! Sunt Ghiță Cătănuță.</p>
<p n="ROM005483">Cu aceste cuvinte, întinse un pistol spre fanariotul care zisese că nu primește jalbă de la mojici și îi risipi Creerii</p>
<p n="ROM005484">Cătănuțâ descărca apoi un al doilea pistol. Odaia se umplu de fum și întuneric; Streaja, care păzea afară, intră să vadă ce este, iar el, profitând de zăpăceala produsă între fanarioți, o rupse la sănătoasa.</p>
<p n="ROM005485">Jumătate de ceas în urmă, tot lașul eră pus în mișcare în toate părțile umblau călăreții Înarmați, căutând' să găsească pe Ghiță Cătănuțâ.</p>
<p n="ROM005486">—Ai auzit îndrăsneală! își ziceau unii: să omoare pe carmuitorul pus de domnie ca să judece pe cei nedreptățiți! Și unde? tocmai în camera, dreptăței !</p>
<p n="ROM005487">E român cu inimă! ziceau alții. El omoară fără frică, toata lumea, în sfârșit, nu vbrbia de cât despre Ghiță și in. toate părțile nu vedeai de cât oameni de ai stăpânirei care cautau prin cârciumi, prin poduri, pe ori unde își dădeau cu mintea ca s’ar fi putut ascunde acel mare hoț, după cum îl numeau ei.</p>
<p n="ROM005488">Numai un țigan negru și urât, cu mustățile pe jumătate arse de foc, se plimba pe strade, nepăsător de sgomotul, care resculașe aproape tot orașul și striga din când în când.</p>
<p n="ROM005489">— Lacate, pirostrie avem lacate bune...</p>
<p n="ROM005490">Acesta era Ghiță Cătănuțâ. Când se înserase bine, toți cei trimeși ca sâ-l aducă vis șau mort pe Câtănuță, șe întorceau cu capetele pleoștite la comisariatul ca să zicem astfel, in care marele ora al dreptăței căzu trăsnit de pistolul cutezătorului haiduc.</p>
<p n="ROM005491">—L’ați găsit băeți ? întrebă unul din cei doi consilieri ai marelui judecător mort.</p>
<p n="ROM005492">Nu răspunseră unii din ei. L’am căutat în toate părțile, nu am lăsat un ioc, unde să nu fi scotocit, dar nimic.</p>
<p n="ROM005493">—Parcă s’ar fi bagat în pământ! adăugară alții.</p>
<p n="ROM005494">Odată însă o poteră se opri dinaintea ușei</p>
<p n="ROM005495">—Stăpâne, zice capul acelei poteri, cruntul haiduc, Ghiță Catanuța, după a căror urme am plecat, a omorât astâ-zi pe poteca numită a hoțului, pe un biet turc care venea spre oraș.</p>
<p n="ROM005496">—Nu poate ! exclamă cel de la masa dreptății. Ghița Catanuța a fost aici și a împușcat pe Efendi Varulachi își isprăvi cuvântul din, urmă-șMată-’că intră și arvanitul Chir Spiru?</p>
<p n="ROM005497">— Pentru toți dracii ! zise acesta. Ghiță Cătănuță, mi-a astupat gura și mi-a furat toți banii!</p>
<p n="ROM005498">Tot în vremea asta, iată că intră și un preot.</p>
<p n="ROM005499">— Oameni ai dreptăței! zise el, hoțul Ghiță Cătănuță, a venit astăzi la mine, m’a închis în beciu, m’a prădat și dispărut.</p>
<p n="ROM005500">— Dar bine ! Ghiță Cătănuță e dracu ! exclamară cu toți.</p>
<p n="ROM005501">— Ghiță e pretutindeni și nicăeri, strigă atunci un țigan, care slobozi două pistoale cu patru focuri, culcând încă trei la pământ. Apoi, ca fulgerul, se făcu nevăzut din ochii tuturora.</p>
<p n="ROM005502">În mijlocul unei dese păduri, acolo unde razele soarelui pătrund cu greu, acolo unde iarba crește fără a fi călcată de picioarele oamenilor și unde secura nu a putut încă pătrunde, își făcuse Ghiță Cătănuță cuibul său.</p>
<p n="ROM005503">Intr’un bordeiu frumos, împresurat numai de flori și arbori cari își împleteau ramurile, ședea retras voinicul haiduc, împreună cu mândra lui, cu frumoasa Vidra.</p>
<p n="ROM005504">Trecuse mult timp de când trăia cu dânsa și cu toate astea, nici o scântee de iubire din partea ei.</p>
<p n="ROM005505">În totdeauna o vedea plângând, în totdeauna fugia de privirile și îmbrățișările lui.</p>
<p n="ROM005506">— Vidro, de ce nu mă iubești ? De ce inima ta e atât de rece ! Pentru ce te mai gândești la Gruia ? Nu sunt și eu tot așa de voinic ca și dânsul ! Tu iubești pe un om care nu-l cunoști, pe care nu l’ai văzut niciodată.</p>
<p n="ROM005507">— Taci! îi răspundea Vidra. L’am văzut în totdeauna în visurile mele ! E un tânăr voinic, curat la față, curat și la inimă! Pe dânsul îl iubesc și dacă soarta a fost așa de rea cu mine; îmi voiu îneca suspinele și voiu aștepta moartea ca să-mi aline suferințele și dorul.</p>
<p n="ROM005508">— Dar ce ți-am făcut eu, Vidro dragă ?</p>
<p n="ROM005509">— M’ai înșelat și m’ai răpit dela căsuța mamei mele! Dece nu mi-ai spus atunci că ești Ghiță preotul, care ai omorât pe paracliserul Ciochină ?</p>
<p n="ROM005510">— L ’am omorât, este adevărat, fiindcă te iubea ! Era un nemernic, un strânge mucuri dela biserică..,</p>
<p n="ROM005511">— Toate bune, dar cum te pot iubi, când mă gândesc că ești un nelegiuit, care ai părăsit biserica, ca să apuci calea codrului ?</p>
<p n="ROM005512">— O, Vidro! am părăsit biserica în care slujiam lui Dumnezeu, pentru a intra într’o altă biserică în care să slujesc țărei mele ! Am fugit de psalmii profeților, pentru ca să aud detunăturile puștilor!</p>
<p n="ROM005513">— Și în cele din urmă, continuă Vidra, tu ai fost însurat înainte de a mă avea pe mine, aveai preoteasă.</p>
<p n="ROM005514">La aceste cuvinte, Cătânuță își plecă capul, și rămase gânditor.</p>
<p n="ROM005515">— Dacă vrei, îi zise Vidra; dacă vrei ca în toată viața să-ți fiu recunoscătoare, ascultă-mă Ghiță, du-mă înapoi la mama ! Scoate-mă din acest codru întunecos, unde nu pot vedea lumina zilei, unde nici rază a soarelui nu-mi luminează fruntea obosită...</p>
<p n="ROM005516">— O! Vidro, dar cum aș putea să mă despart de tine ? Spune-mi să-ți dau orice; spune-mi să-ți dau chiar viața! Sunt gata !</p>
<p n="ROM005517">— O, te știu cât ești de crud! Răspunse ea suspinând.</p>
<p n="ROM005518">Ghiță se apropie mai mult de dânsa, o strânse la sânul său și-i zise :</p>
<p n="ROM005519">— Vidro, lasă întristarea, cântă ceva ! Cântecul tău e dulce și ori de câte ori îl aud, îmi perd tristele gânduri.</p>
<p n="ROM005520">Vidra avea, în adevăr, o voce fermecătoare.</p>
<p n="ROM005521">Când începea să cânte, frunzele păreau că se opresc de a se mai mișca pe ramuri, râurile de a mai curge, paserile de a mai sbura și cu toate ascultau parcă glasul Vidrei și păreau că suspină odată cu ea...</p>
<p n="ROM005522">— Să-ți cânt, îi zise dânsa. Dacă ție îți împrăștie gândurile, mie îmi mărește durerea. Să-ți cânt, să-ți cânt...</p>
<p n="ROM005523">Și ea cântă, cu accente de disperare, această baladă, întreruptă din când în când de câte un adânc oftat:</p>
<p n="ROM005524">Ceea ce cântă Vidra era un blestem, ea îl cântă eu o voce tremurătoare, având ochii ațintiți în ochii lui Ghița.</p>
<p n="ROM005525">Căpitanul haiducilor pentru întâia dată lăsă să’i cază din ochii două lacrimi.</p>
<p n="ROM005526">Vidra le văzu și se înduioșă.</p>
<p n="ROM005527">Ea îi mai cântă încă alte două cântece mai vesele, îl mângâie puțin cu mâna și în urmă obosită de durere se culcă.</p>
<p n="ROM005528">Era miezul nopței. Vidra dormea, când de odată tresări — Dumnezeul meu, zise ea scuiandu-se, să fie adevărat ceeace am visat ? Să fi murit mama !... Și ochii i se umplură de lacrămi.</p>
<p n="ROM005529">Eși afară. Eră lună și în razele ei părea că vede umbra mamei sale.</p>
<p n="ROM005530">A murit! își zise dânsa. Inima ’mi-o spune! N’am s’o mai văd !...</p>
<p n="ROM005531">Și Vidra căzu în genunchi, ridică mâinele spre cer și începu să se roage.</p>
<p n="ROM005532">Vre-o jumătate de oră stătu ea astfel. Se sculă apoi^ se duse la calul lui Ghiță, care era legat de un arbore, în-călecă, și voi să plece.</p>
<p n="ROM005533">Când murgul simți că e un străin, necheză așa de tare, încât Ghiță sări din pat și văzu că Vidra nu-i lângă dânsul. Se repezi afară.</p>
<p n="ROM005534">Se duse la calul său. Calul nu mai era acolo. Atunci un fior îi străbătu corpul. Pe când stătea gânditor, rezemat cu capul de copac, auzi în depărtare nechezitul murgului.</p>
<p n="ROM005535">Vidra plecase, dar unde se ducea ?</p>
<p n="ROM005536">Nu cunoștea drumul, n’avea de călăuză decât durerea.</p>
<p n="ROM005537">Ea părăsia pădurea ; părâsia bordeiul, părăsia pe Cătă-nuță și sbura acolo unde dorul, cel mai sfânt dor după pământ, dorul mamei o chemă!</p>
<p n="ROM005538">Se ducea s’o vadă... era mult de când n’o mai văzuse... trecură luni din acea seară când a lăsat-o plângând pe patul de scânduri !...</p>
<p n="ROM005539">Ghiță, după minute de gândire, își ridică de odată capul și-și zise :</p>
<p n="ROM005540">— Da trebue să mă iau după dânsa ! trebue s’o ajung !</p>
<p n="ROM005541">Și plecă.</p>
<p n="ROM005542">De odată, auzi o fluerătură.</p>
<p n="ROM005543">Ghiță răspunse printr’o altă fluerătură.</p>
<p n="ROM005544">— Cine ești ? întrebă după aceia Cătănuță.</p>
<p n="ROM005545">— Sânge, răspunse omul care se apropia mereu.</p>
<p n="ROM005546">— Bine, zise căpitanul haiducilor. Cum te cheamă pe tine ?</p>
<p n="ROM005547">— Chiriță, răspunse acesta.</p>
<p n="ROM005548">„Sânge"era cuvântul, pentru acea noapte, din ceata lui Ghiță Cătănuță.</p>
<p n="ROM005549">— Dar ce voești ? întrebă atunci căpitanul haiducilor.</p>
<p n="ROM005550">— Vin să-ți vestesc că din spre partea de miază-noapte a pădurei a intrat o poteră mare.</p>
<p n="ROM005551">— O poteră ! exclamă Ghiță.</p>
<p n="ROM005552">— Da, și mare de tot!</p>
<p n="ROM005553">— Doamne ! ce să fac oare ? In ce parte să apuc ?</p>
<p n="ROM005554">De mă voiu duce în potriva poterei, voiu perde pe Vidra. De mă voiu lua după Vidra, potera va isbuti poate să-mi omoare voinicii... Nu, voiu sta lângă dânșii și cu sângele meu, de va trebui, îi voiu apăra până în cel din urmă minut.</p>
<p n="ROM005555">Pe când Cătănuță își zicea aceste cuvinte, iată că aude din nou altă fluerătură.</p>
<p n="ROM005556">— Cine să fie și acesta ? se întrebă.</p>
<p n="ROM005557">Apoi îi răspunse tot prin fluerat.</p>
<p n="ROM005558">— Cine ești tu ? întrebă el.</p>
<p n="ROM005559">O a doua umbră se apropie atunci de Ghiță.</p>
<p n="ROM005560">— Sânge! i se răspunse.</p>
<p n="ROM005561">— Bine zise Cătănuță ; și ce voești acum ?</p>
<p n="ROM005562">— Cineva a trecut călare pe poteca care scoate la drumul mare. Eu mă aflam în vârful pomului primejdia, și după cât am putut să văd, mi se părea a fi fost o femee, de și e cam ciudat.</p>
<p n="ROM005563">— Știu răspunse, Cătănuță. Acea femeia era Vidra. A fugit, nu m’a iubit. Ași fi voit să mă duc după dânsa însă Chiriță'ne-a adus trista veste că o poteră a intrat în pădure despre partea de miază noapte unde era de caraulă. Ah ! dacă cumva se va mărita ; dacă va lua pe altul, Dumnezeule ! voiu tăia-o în o mie de bucăți.</p>
<p n="ROM005564">Chiță Cătănuță eră gelos și nici nu putea fi altfel, când o iubea așa de mult.</p>
<p n="ROM005565">— Ce vom face așa dar căpitane ? întrebă caraula dela pomul „primejdia". Ne vom ascunde, sau ne vom bate ?</p>
<p n="ROM005566">— Chiriță, zise Cătănuță, n’ai băgat tu de seamă, n’ai putut cumva să vezi cam câți să fie toți poterașii ?</p>
<p n="ROM005567">— Peste douăzeci, răspunse acesta.</p>
<p n="ROM005568">— Atunci să-i trimetem pe lumea cealaltă. Prin moartea lor vom stârpi o rădăcină de ciulini.</p>
<p n="ROM005569">Și Cătănuță dete numai decât poruncă ca toți haiducii să se strângă împrejurul său.</p>
<p n="ROM005570">Să lăsăm pentru câteva minute pe Ghiță și pe tovarășii lui și să urmărim pe Vidra care fugea călare spre casa ei, spre acea căsuță în care a trecut anii copilăriei sale, acolo unde a primit cel dintâiu sărutat al mamei!</p>
<p n="ROM005571">Eră noapte și Vidra fugea. Se lumina de ziuă și ea încă tot fugea!</p>
<p n="ROM005572">De odată își opri murgul.</p>
<p n="ROM005573">Ajunsese la căsuța-i.</p>
<p n="ROM005574">Descâlecă și intră înăuntru.</p>
<p n="ROM005575">Dar ce văzu ?</p>
<p n="ROM005576">Visul nu o înșelase de loc.</p>
<p n="ROM005577">Pe o masă de lemn, sta întins un cadavru.</p>
<p n="ROM005578">Eră acel al mumei sale.</p>
<p n="ROM005579">O lumânare ardea la capul său și o bătrână femee stătei lângă dânsa.</p>
<p n="ROM005580">— Mamă!strigă Vidra când o văzu, mamă ce faci ?</p>
<p n="ROM005581">— E moartă! zise bătrâna de lângă dânsa.</p>
<p n="ROM005582">— Moartă! ! Maica Domnului! și căzu cu capul pe pieptul rece al mumei sale și începu să plângă și să verse lacrimi amare.</p>
<p n="ROM005583">Bătrânei i se umplură și ei ochii de lacrimi.</p>
<p n="ROM005584">Amândouă plângeau, amândouă se văitau: numai Ileana eră surdă și rece.</p>
<p n="ROM005585">Ea nu mai auziâ nimic acum, nu mai cunoșteâ pe fiica-sa pe care cu câteva ceasuri mai înainte o chemase cu foc.</p>
<p n="ROM005586">— Când a murit mama ? întrebă Vidra suspinând pe companioana durerei sale.</p>
<p n="ROM005587">— La miezul nopții, răspunse ea, Înainte de a muri te chemă pe tine, dar lipseai și ea își dete cea din urmă respirare, zicând: „Vidro copila mamei”</p>
<p n="ROM005588">— Oh! mamă, exclamă nenorocita copilă; inima nu mă înșalâ de loc, eu te-am visat, că ai murit, și visul era adevărat. O, dragă mamă, dar scoală de vezi pe fiica ta! Ea te strigă, ea nu te a văzut de mult! Mamă, tu nu-mi răspunzi, gura ta e rece și peste puțin nu te voiu mai vedea. O, dar vorbește-mi, spune-mi un singur cuvânt măcar! Nu lăsă ca fiica ta să se despartă de tine fără să-ți audă vocea. Oh 1 mamă, când am plecat, când am fugit de lângă sânul tău, tu plângeai! O presimțire îți spunea ce eră să se întâmple!</p>
<p n="ROM005589">— Copila mea, o întrerupse atunci bătrâna; numai plânge atât. Mângăe-te, fii inimoasă!</p>
<p n="ROM005590">Vidra stătu câteva minute gânditoare, se uită în ochii închiși ai mamei sale, apoi căzu iarăși cu capul pe pieptul ei și începu să plângă din nou.</p>
<p n="ROM005591">O zi mai plânse nenorocita copilă pe corpul rece al mamei sale, o zi îl mai îmbrățișa și-l sărută, și a doua zi venind minutul ca să o ducă la mormânt ea se apropie de fruntea ei și-i depuse cel din urmă sărut.</p>
<p n="ROM005592">Din această zi sărmana Vidra nu-și mai văzu pe mama sa, ea însă o plânse întotdeauna și sănătatea ei se zdruncină din acea zi.</p>
<p n="ROM005593">De atunci buzele ei nu mai râseră și gândul ei întotdeauna se opriâ pe acel negru mormânt, pe care după cum vom vedea mai la vale nu avu nici fericirea ca să-l vadă.</p>
<p n="ROM005594">După ce Ghiță Cătănuță dete porunca, ca să se strângă toți haiducii pe iângă dânsul, Chiriță împreună cu caraula dela pomul „primejdia" o luară in spre două părți opuse ale pădurei și băgând două degete în gură începură să fluere. Abia trecură câteva minute și voinicii care se aflau prin toate unghiurile codrului spre a spiona și a pune mâna pe cel dintâiu venetic ce vor vedea, se adunară lângă acei cari îi chemau.</p>
<p n="ROM005595">— Ce este ? întrebară ei.</p>
<p n="ROM005596">— Vă cheamă căpitanul, răspunse Chiriță.</p>
<p n="ROM005597">— Dar unde e el ?</p>
<p n="ROM005598">— La câți-va pași de aici. Să mergem.</p>
<p n="ROM005599">— Să mergem, ziseră și ceilalți haiduci și cu toți plecară spre Ghiță Cătănuță.</p>
<p n="ROM005600">— Ne-ai chemat căpitane ? întrebară o parte din ei îndată ce ajunseră lângă pomul unde ședea încă cu capul rezemat sărmanul Ghiță Cătănuță gândindu-se la Vidra lui iubită,</p>
<p n="ROM005601">— Da, v’am chemat ca să ne sfătuim ce trebue să facem.</p>
<p n="ROM005602">— Să ne sfătuim ?</p>
<p n="ROM005603">— Fără îndoială, continuă Ghiță. Despre miază noapte vine o poteră.</p>
<p n="ROM005604">— Vine o poteră, cum ? ai văzut-o tu Chiriță ? întrebă Marin, un haiduc înalt și robust</p>
<p n="ROM005605">— Da, răspunse acesta.</p>
<p n="ROM005606">— Ce ziceți dar copii să facem ? cuvântă Cătănuță.</p>
<p n="ROM005607">— Ceeace vei porunci tu căpitane, răspunseră ceilalți.</p>
<p n="ROM005608">— Eu sunt de părere ca să le scurtăm zilele. Ei au îndrăznit să vie în pădurea noastră; ei bine, noi să nu fim atât de mișei ca să-i lăsăm să iasă cu viață. Să-i omoram, sau noi să murim.</p>
<p n="ROM005609">— Așa să fie căpitane, răspunseră haiducii într’o voce.</p>
<p n="ROM005610">Abia terminară cu aceste cuvinte și mai multe detunături de puști, se auziră în spre partea de miazănoapte a pădurei.</p>
<p n="ROM005611">— Potera a intrat, zise Chiriță.</p>
<p n="ROM005612">Acum pe lucru, băeți, pronunță Cătănuță.</p>
<p n="ROM005613">— Poruncește căpitane ce trebue să facem se auziră mai multe voci ale haiducilor.</p>
<p n="ROM005614">— Ascundeți-vă, le zise căpitanul, ascundeți-vă fiecare pe după arbori; în dată ce potera va trece dincolo de voi, să întindeți puștile pe la spatele lor și să dați foc. Atunci ei se vor întoarce înapoi căutând să răspunză la atacul vostru, dar voi vă veți strecură iute printre arbori, și veți eși înaintea poterașilor; ei vor fi tot cu spatele și voi îi veți lovi din nou. După aceasta, veți băga de seamă dacă cumva poterașii vor gândi că noi suntem împărțiți în două părți, atunci ei se vor apără în amândouă părțile.</p>
<p n="ROM005615">— Ce vom face așa dar noi, dacă ei se vor apără în acest mod ? întrebară haiducii</p>
<p n="ROM005616">— Vă veți retrage, — continuă Câtănuță cu ingeniosul său plan, — în cele alte două direcțiuni opuse și să trageți cu puștile. Cu chipul acesta veți da patru lovituri. Suntem nouă toți și de patru ori nouă fac 36; ei nu sunt mai mulți decât 20, după cum zice Chiriță; așa dar poterașii trebue să fie omorâți.</p>
<p n="ROM005617">— Bine căpitane, așâ vom face, răspunseră haiducii.</p>
<p n="ROM005618">Detunăturile puștilor se auziră din nou. Câte-va minute încă și poterașii sosiră.</p>
<p n="ROM005619">— La locurile voastre copii! strigă atunci Cătănuță și haiducii dispărură numai decât pe după arbori.</p>
<p n="ROM005620">Poterașii trecură înainte, ei s’ar fi’ depărtat mai mult, dacă o voce detunătoare nu s’ar fi auzit strigând foc.</p>
<p n="ROM005621">Atunci o salvă de puști răsună în aer și șapte dintre fa-narioți căzură la pământ.</p>
<p n="ROM005622">—Înapoi, dați foc înapoi! strigă capul poterii a cărui mână fu străpunsă de un glonț haiducesc.</p>
<p n="ROM005623">Poterașii se întoarseră în spre partea de unde veniră focurile, iar haiducii trecură iute în spatele lor.</p>
<p n="ROM005624">— Foc ! se auzi din nou aceiași voce detunătoare, și care nu erâ alta de cât ceea a lui Ghiță Cătănuță.</p>
<p n="ROM005625">Focurile urmară într’adevăr, și de astă dată dintre poterași căzură zece fără suflet.</p>
<p n="ROM005626">Nu mai rămase acum de cât unul singur;</p>
<p n="ROM005627">— Opriți, strigă atunci Cătănuță, e rușine ca nouă voinici, să întindem puștile spre un singur căpcăun ; e mult mai bine să-l sfâșicm cu unghiile.</p>
<p n="ROM005628">Poterașul care rămăsese ca zăpăcit, în mijlocul cadavrelor tovarășilor săi, voi s’o tulească la fugă prin pădure, când de o dată Ghiță se repezi spre dânsul și îl isbi cu palma peste gură.</p>
<p n="ROM005629">— Stai liftă spurcată, zise el, unde vrei să fugi ?</p>
<p n="ROM005630">Fanariotul căzu în genuche și începu să tremure de frică.</p>
<p n="ROM005631">— Nu mă omorâți, se rugă el, sunt tată, nu departe de aici la Iași am soție, am copii care nu au pe altul decât pe mine, dacă voiu muri, cine va îngriji de ei ?</p>
<p n="ROM005632">Cătănuță se gândi câte-va minute : apoi îi zise:</p>
<p n="ROM005633">— Ce ești tu ? Român ?</p>
<p n="ROM005634">— Nu, răspunse el: sunt grec.</p>
<p n="ROM005635">— Ești poteraș ?</p>
<p n="ROM005636">— Da.</p>
<p n="ROM005637">— Și pentru ce te-ai făcut poteraș ?</p>
<p n="ROM005638">— Pentru că eram sărac și numai în această slujbă am putut găsi o leafă mare și un premiu la fiecare isbândă.</p>
<p n="ROM005639">— Dar pentru ce ai venit în această pădure ?</p>
<p n="ROM005640">— Pentru ca să omor pe Ghiță Cătănuță și ceata lui.</p>
<p n="ROM005641">— Nenorocitule, strigă atunci căpitanul, cutezi tu încă să-mi vorbești astfel ?</p>
<p n="ROM005642">— Palicare, eu cred că voești ca să-ți vorbesc adevărul, iar nu fățărnicii.</p>
<p n="ROM005643">— Bine, zise Ghiță cu o mînie prefăcută, vorbește, eu te ascult.</p>
<p n="ROM005644">— Ce voești să-ți spun ? zise grecul, care cu tot adevărul ce grăia, tremura încă ca varga de frică.</p>
<p n="ROM005645">— Spune-mi ce-ai fi făcut tu, dacă ai fi fost în locul meu ?</p>
<p n="ROM005646">— Poate te-ași fi omorât, și iarăși poate că te-ași fi ertat, căci ’mi-ai fi zis ; dacă din 18 nu a rămas decât acest singur, de sigur, atunci că D-zeu îl protege și aceasta pentru că are copii care toată nădejdea o au într’insul.</p>
<p n="ROM005647">— Bine, răspunse Cătănuță, fiind-că ’mi-ai vorbit drept, și fiind-că nu ești lingușitor, iată te ert.</p>
<p n="ROM005648">După aceea băgă mâna în chimir, scoase o mână de galbeni, și dându-i grecului îi zise:</p>
<p n="ROM005649">— Ține; ai zis că ai copii și că ești sărac; cu acești bani vei mai astupa din nevoile tale.</p>
<p n="ROM005650">Poterașul grațiat refuză de o cam dată banii, în urma îi primi și mulțumi.</p>
<p n="ROM005651">— Numele tău? întrebă Cătănuță pe grecul care pleca.</p>
<p n="ROM005652">— Cațaridis, răspunse acesta.</p>
<p n="ROM005653">— Află dar, jupâne Cațaridis și spune pe la toți care fac parte din neamul tău, că Ghiță Cătănuță pe cât e de crunt, pe atât e și de mărinimos.</p>
<p n="ROM005654">încă o dată mai mulțumi recomandatul Cuțaridis și plecă dând laude cerului pentru ca i-a scăpat viața.</p>
<p n="ROM005655">In adevar dintre toate câte spusese el căpitanului haiducilor nu mințise nimic.</p>
<p n="ROM005656">Mergeți la locurile voastre, zise Cătănuța haiducilor săi. Băgați de seamă să nu care cumva să fim atacați de rre-o alta poteră; iar mâne dimineața, când razele soarelui vor lumina pământul, noi vom părăsi pădurea retrăgându-ne în cea vecină.</p>
<p n="ROM005657">—In care? întrebă Marin, în cea cu cișmeaua cu apa rece?</p>
<p n="ROM005658">— Tocmai, răspunse Ghiță.</p>
<p n="ROM005659">— Bine, răspnnseră atunci într’o voce toți haiducii.</p>
<p n="ROM005660">Să lăsăm puțin pe Ghiță Cătănuță, împreună cu tovarășii lui și să venim până la căsuța Vidrei acolo unde am lăsat’© plângând pe corpul rece al mamei sale.</p>
<p n="ROM005661">Era 12 ore, soarele aruncă cu putere călduroasele sale raze și pământul era coprins de o căldură nesuferită.</p>
<p n="ROM005662">Casa Vidrei era plină de lume. Tot satul își părăsi bordeiurile și căsuțele venind ca să petreacă pe Ileana până în vecinica ei locuința.</p>
<p n="ROM005663">Mulți o plângeau și mulți regretau perderea ei.</p>
<p n="ROM005664">Bunătatea era cel dintâiu lucru, care îi caracteriza inima și de când rămăsese văduvă, miluia într’una pe cât avea putere pe cei nenorociți.</p>
<p n="ROM005665">De la o vreme încoace însă, ea însăși deveni cea mai nenorocită.</p>
<p n="ROM005666">Singură pe lume, fără soț sau rude, toată speranța, toată mângâerea ei era unica-i copilă Vidra.</p>
<p n="ROM005667">In trăsăturile ei vedea în totdeauna pe soțul său, care muri tânăr lăsându-i pe frumoasa Vidra numai de 3 ani.</p>
<p n="ROM005668">Ileana își iubea copila, așa cum ori ce mamă își iubește copilul său.</p>
<p n="ROM005669">Nu avea altă dorință decât s’o vadă măritată, s’o vadă la sânul unui bărbat, care sâ-i asigure viitorul și cu care să trăiască fericită.</p>
<p n="ROM005670">Abia împlini 15 ani și pețitorii începură din toate părțile să curgă.</p>
<p n="ROM005671">Mersese vestea în toate satele despre frumusețea Vidrei.</p>
<p n="ROM005672">Pe fiecare zi o cereau cei mai buni și mai cu avere flăcăi.</p>
<p n="ROM005673">Ce bucurie poate fi mai mare pentru o fată, decât acea când vede venind pețitori ca s’o pețească.</p>
<p n="ROM005674">Ea asculta cuvintele lingușitoare ale pețitorului, inima-i începea să bată și capul i se umplea de acele o mie de gânduri relativ la măritiș.</p>
<p n="ROM005675">Cu Vidra însă nu era așa.</p>
<p n="ROM005676">Din contră, ea se întrista ori de câte ori vedea pe acei samsari vătămători societăței, cari vin cu fel de fel de planuri ca să înlesnească împreunarea a două inimi june, fără experiență și din a căror combinare trebue să rezulte la profit material pentru dânșii.</p>
<p n="ROM005677">Vidra fugia de pețitori.</p>
<p n="ROM005678">De ce oare ?</p>
<p n="ROM005679">Iubia cum-va și era iubită? căci numai o astfel de fată ar putea să aibă purtarea Vidrei.</p>
<p n="ROM005680">Cine știe, poate...</p>
<p n="ROM005681">Poate, dar acest poate e cam îndoios, căci Vidra se făcuse -de 18 ani și era încă fată la casa mamei sale.</p>
<p n="ROM005682">Ce cauză să fie atunci ?</p>
<p n="ROM005683">De ce nu voia să se mărite ?</p>
<p n="ROM005684">Iți voiu șterge numai decât această curiozitate bunul meu lector, lăsându-ți în locu-i o mirare și un zâmbet pe buze.</p>
